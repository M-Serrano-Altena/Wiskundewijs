# Kwadratische Vergelijkingen

Een kwadratische vergelijking is, zoals de naam zegt, een vergelijking met een kwadratische term. We zien hieronder een voorbeeld van een kwadratische vergelijking:

$$x^2 + 2x + 5 = 1$$

De $x^2$ term maakt dit een kwadratische vergelijking. De vraag is, hoe lossen we dit op? Hier hebben we een aantal methodes voor, afhankelijk van de vorm.

## Oplossen vorm x² = c
We beginnen met het oplossen van een vergelijking in de vorm

$$x^2 = c,$$

waarbij $c$ een willekeurig *positief* getal is. Bijvoorbeeld:

$$x^2 = 9.$$

We lossen dit op door aan beide kanten de wortel te nemen. We krijgen dan het volgende:

$$\sqrt{x^2} = \sqrt{9}$$

De wortel en het kwadraat heffen elkaar op zodat er alleen $x$ over blijft

$$x = \sqrt{9}$$

En de wortel van 9 kunnen we schrijven als:

$$x = 3.$$

*<p style="text-align: left;font-size:19px;">Maar let op!</p>*
We kunnen in dit geval ook $-3$ invullen in onze originele vergelijking, en dat is ook een oplossing, want de vergelijking klopt:

$$(-3)^2 = 9$$

Deze vergelijking heeft dus $2$ oplossingen! De oplossing $x=3$ en de oplossing $x=-3$. Dit komt doordat het kwadraat het min teken weg laat vallen. We houden hier rekening mee op de volgende manier.

Als we een kwadraat willen weg werken moeten we het volgende zeggen:

$$x^2 = 9$$

$$\sqrt{x^2} = \sqrt{9} \ \ \mathrm{of} \ \ \sqrt{x^2}  = -\sqrt{9}$$

Wiskundig noteren we deze "of" op de volgende manier:

$$\sqrt{x^2} = \sqrt{9} \ \vee \ \sqrt{x^2}  = -\sqrt{9}$$

En hieruit volgt dus als we het oplossen dat:

!!! quote ""
    $$\Large{x = 3 \ \vee \ x  = -3}$$

In het algemeen wordt dit:

???+ Belangrijk
    ### Algemene oplossing
    Voor de vergelijking

    $$\Large{x^2 = c,}$$

    met $c$ een willekeurig *positief* getal, geldt er dat de oplossingen zijn:

    $$\Large{x = \sqrt{c} \ \vee \ x = - \sqrt{c}}$$

### Opmerkingen

??? note "Opmerking over de vorm"
    De vergelijking moet soms misschien nog omgeschreven worden naar de juiste vorm. Bijvoorbeeld de vergelijking

    $$\large{2x^2 - 16 = 2}$$

    Kan worden omgeschreven naar de vorm $x^2 = c$. Dit doen we door eerst aan beide kanten van het '$=$' teken $16$ op te tellen om de $-16$ weg te laten vallen:

    $$\large{x^2 - 16 + 16 = 2 + 16}$$

    En dit wordt dus:

    $$\large{2x^2 = 18.}$$

    Door nu aan beide kanten van '$=$' teken te delen door $2$, kunnen we dit in de gewenste vorm schrijven:

    $$\large{x^2 = 9.}$$

    En dit kunnen we weer opgelossen met de methode die hierboven is uitgelegt.


??? note "Opmerking notatie"
    De oplossing

    $$\Large{x = \sqrt{c} \ \vee \ x = - \sqrt{c}}$$

    kan ook worden geschreven als

    $$\Large{x = \pm \sqrt{c}}.$$

    Dit betekent precies hetzelfde. Er zijn twee oplossingen, een oplossing met een plus, en een oplossing met een min.


??? note "Opmerking negatief getal"
    In de [Algemene oplossing](#algemene-oplossing) staat dat $c$ een *positief* getal moet zijn, maar waarom? Wat gebeurt er als het een negatief getal is?

    Laten we kijken naar het volgende voorbeeld:

    $$\large{x^2 = -1.}$$

    De vraag hier is, welk getal kunnen we keer zichzelf doen om $-1$ te krijgen? Als we een positief getal, zoals bijvoorbeeld $1$ proberen, dan vinden we:

    $$\large{1^2 = 1 \neq -1.}$$

    Dit is een positief getal en dus niet gelijk aan $-1$. Laten we een negatief getal proberen, zoals $-1$:

    $$\large{(-1)^2 = -1 * -1 = 1 \neq -1.}$$

    Dit is ook een positief getal, en dus ook niet gelijk aan $-1$. We kunnen dus op geen enkele manier een negatief getal krijgen uit een kwadraat. Met andere woorden, deze vergelijking heeft geen oplossing. Dit is dus ook de reden dat een wortel van een negatief getal niet bestaat, er is namelijk geen oplossing.

    !!! quote ""
        **<p style="text-align: center;font-size:19px;">Geen Oplossing</p>**

### Voorbeelden

??? example "Voorbeeld 1: $x^2= 1$"
    **<p style="text-align: center;font-size:20px;">Los op: $x^2= 1$</p>**
    **<p style="text-align: center;font-size:20px;">Uitwerking</p>**

    We kunnen dit oplossen met de [Algemene oplossing](#algemene-oplossing). We krijgen dan:

    $$\large{x = \sqrt{1} \ \vee \ x = -\sqrt{1}}$$

    Als we de wortels uitwerken vinden we:

    !!! quote ""
        $$\large{x = 1 \ \vee \ x = -1}$$


??? example "Voorbeeld 2: $5x^2 - 9 = 16$"
    **<p style="text-align: center;font-size:20px;">Los op: $5x^2 - 9 = 16$</p>**
    **<p style="text-align: center;font-size:20px;">Uitwerking</p>**

    We kunnen dit voorbeeld ook oplossen met de [Algemene oplossing](#algemene-oplossing), maar we moeten het eerst in de juiste vorm schrijven. Dit doen we door eerst alle losse getallen naar de rechterkant te halen. We doen dit door aan beide kanten $+9$ te doen:

    $$\large{5x^2 = 25}$$

    Nu doen we aan beide kanten gedeelt door $5$ om alleen $x^2$ links over te houden:

    $$\large{x^2 = 5}$$

    Nu staat het in de juiste vorm, en kunnen we de [Algemene oplossing](#algemene-oplossing) gebruiken:

    !!! quote ""
        $$\large{x = \sqrt{5} \ \vee \ x = -\sqrt{5}}$$

    In dit geval kunnen we dit niet versimpelen en is dit dus ook gelijk ons eindantwoord.


??? example "Voorbeeld 3: $-4x^2 + 5 = 13$"
    **<p style="text-align: center;font-size:20px;">Los op: $-4x^2 + 5 = 13$</p>**
    **<p style="text-align: center;font-size:20px;">Uitwerking</p>**

    We lossen dit weer op door het in de juiste vorm te schrijven. We doen dit door eerst aan beide kanten $-5$ te doen:

    $$\large{-4x^2 = 8.}$$

    Nu kunnen we aan beide kanten delen door $-4$ om links alleen $x^2$ over te houden:

    $$\large{x^2 = -2.}$$

    Maar let op! We hebben nu een negatief getal rechts staan. Dit heeft geen oplossingen, want een getal keer zichzelf (dus in het kwadraat) kan nooit negatief zijn (zie eventueel de [opmerking](#opmerkingen) over een negatief getal).

    !!! quote ""
        **<p style="text-align: center;font-size:19px;">Geen Oplossing</p>**

## Oplossen vorm x² + bx = 0
???+ Belangrijk
    ### Algemene vorm
    We gaan nu kijken naar het oplossen van een vergelijking met de algemene vorm:

    $$\large{x^2 + bx = 0.}$$

    Deze vorm heeft een $x^2$ term en een $x$ term, maar geen los staand getal. Bij deze vorm willen we de $x$ ontbinden op de volgende manier:

    $$\large{x(x + b) = 0.}$$

    Zie eventueel regel 3 uit de [Basisvaardigheden](basisvaardigheden.md#regels-bij-operaties-met-variabelen). We kunnen dit nu oplossen met een belangrijk inzicht. 

    Twee dingen keer elkaar kunnen alleen gelijk zijn aan $0$ als een van de twee termen gelijk is aan $0.$

    Het maakt niet uit hoe groot of klein beide getallen zijn, als een van de twee termen niet $0$ is, dan kan het product nooit $0$ worden. We kunnen dus de volgende conclusie trekken:

    $$\large{x = 0 \ \vee \ x + b = 0}$$

    De tweede vergelijking kunnen we nu oplossen door aan beide kanten $-b$ te doen. We vinden dan de oplossing: 

    !!! quote ""
        $$\large{x = 0 \ \vee \ x = - b}$$


### Voorbeelden

??? example "Voorbeeld 1: $x^2 - x = 0$"
    **<p style="text-align: center;font-size:20px;">Los op: $x^2 - x = 0$</p>**
    **<p style="text-align: center;font-size:20px;">Uitwerking</p>**
    
    Om dit op te lossen passen we hetzelfde trucje toe als hierboven. We beginnen dus met het ontbinden van de $x$ die in beide termen aanwezig is:

    $$\large{x(x-1) = 0}$$

    Doordat een van de twee termen gelijk moet zijn aan $0$ kunnen we zeggen dat:

    $$\large{x = 0 \ \vee \ x - 1 = 0}$$

    En dit wordt dus:

    !!! quote ""
        $$\large{x = 0 \ \vee \ x = 1}$$


??? example "Voorbeeld 2: $2x + x^2 = 7x^2 - 10x$"
    **<p style="text-align: center;font-size:20px;">Los op: $2x + x^2 = 7x^2 - 10x$</p>**
    **<p style="text-align: center;font-size:20px;">Uitwerking</p>**

    Om dit op te lossen moeten we het eerst naar de algemene vorm brengen. We willen alle termen met $x$ en $x^2$ naar de linker kant halen. We doen dit door beide kanten $-7x^2$ te doen en beide kanten $+10x$. We krijgen dan

    $$\large{12x - 6x^2 = 0}$$

    We kunnen de volgorde ook omdraaien en het schrijven op de volgende manier

    $$\large{-6x^2 + 12x = 0.}$$

    Nu willen we beide kanten delen door $-6$ om het in de algemene vorm te zetten

    $$\large{x^2 - 2x = 0.}$$

    We kunnen hier nu weer de $x$ ontbinden

    $$\large{x(x-2) = 0.}$$

    En omdat hier weer een van de twee termen gelijk moet zijn aan $0$, kunnen we zeggen dat

    $$\large{x = 0 \ \vee \ x - 2 = 0}$$

    En dit wordt dus:

    !!! quote ""
        $$\large{x = 0 \ \vee \ x = 2}$$



## Oplossen vorm x² + bx + c = 0
Nu kijken we naar het oplossen van de algemene vorm

$$x^2 + bx+ c = 0.$$

We hebben hiervoor drie methodes. De snellere methode van ontbinden in factoren, de relatief eenvoudige methode die iets minder snel is, maar altijd werkt: de *abc* formule en kwadraat afsplitsen dat ook altijd werkt, maar vaak meer stappen zijn. Laten we beginnen met ontbinden in factoren.

### Ontbinden in factoren
Zoals de naam eigenlijk al zegt, willen we de kwadratische vergelijking ontbinden in twee factoren. Stel we hebben bijvoorbeeld de volgende vergelijking:

$$x^2 + 3x + 2 = 0.$$

We kunnen dit ook op de volgende manier schrijven:

$$(x + 2)(x + 1) = 0.$$

Dit is het omgekeerde van [Kwadratische haakjes wegwerken](basisvaardigheden.md#kwadratisch-haakjes-wegwerken). We kunnen nu net zoals bij het oplossen van de [algemene vorm](#algemene-vorm) $x^2 + bx = 0$ zeggen dat een van de twee termen $0$ moet zijn, omdat dat de enige manier is om een product te hebben die gelijk is aan $0$. Met andere woorden, we kunnen hieruit de volgende conclusie trekken:

$$x + 2 = 0 \ \vee \ x + 1 = 0.$$

Dit kunnen we uitwerken tot ons eindantwoord:

!!! quote ""
    $$\large{x = -2 \ \vee \ x = -1.}$$

Maar de vraag is, hoe weten wat de factoren zijn om te ontbinden? Dit kunnen we doen met de product-som methode. 

???+ Belangrijk
    De vorm van de twee ontbonden factoren is altijd

    $$\large{(x + p)(x + q)}$$

    Dit kunnen we uitwerken door de [Kwadratische haakjes](basisvaardigheden.md#kwadratisch-haakjes-wegwerken) weg te werken. We krijgen dan

    $$\large{x^2 + (p + q)x + p*q.}$$

    Oftewel als we de vorm $x^2 + bx + c$ hebben, dan moet er gelden dat:

    $$\large{c = p*q.}$$

    en dat

    $$\large{b = p + q}$$
    
    Vandaar de naam "product-som" methode.

Nu een concreet voorbeeld om dit te verduidelijken.

Stel we hebben de volgende vergelijking die we willen ontbinden:

$$x^2 + 11x + 24 = 0.$$

We pakken dit probleem aan door te beginnen met kijken welke (gehele) getallen keer elkaar gelijk zijn aan $24$. We maken hier de volgende tabel van

| Factor 1 | Factor 2 | Product |
| -------- | -------- | ------- |
| 1 | 24 | 24 |
| 2 | 12 | 24 |
| 3 |  8 | 24 |
| 4 |  6 | 24 |
| 6 |  4 | 24 |

We doen dit dus door factor 1 steeds groter te maken, totdat we uiteindelijk twee keer dezelfde twee factoren gebruiken (in dit geval $4 * 6$ en $6 * 4$). We kijken nu welke twee factoren we samen kunnen optellen om $11$ te krijgen. 

| Factor 1 | Factor 2 | Som |
| -------- | -------- | --- |
| 1 | 24 | 25 |
| 2 | 12 | 14 |
| 3 |  8 | 11 :fontawesome-solid-check:{ .green }|
| 4 |  6 | 10 |

Dus in dit geval zijn de juiste factoren $8$ en $3$. We kunnen de vergelijking dus schrijven als:

$$(x + 8)(x + 3) = 0.$$

Als we dit oplossen vinden we:

$$x + 8 = 0 \ \vee \ x + 3 = 0.$$

!!! quote ""
    $$\large{x = -8 \ \vee \ x = -3.}$$


#### Voorbeelden

??? example "Voorbeeld 1: $x^2 -2x - 8 = 0$"
    **<p style="text-align: center;font-size:20px;">Los op: $x^2 -2x - 8 = 0$</p>**
    **<p style="text-align: center;font-size:20px;">Uitwerking</p>**

    We willen dit weer op lossen door te ontbinden in factoren. Dit kunnen we doen met de product-som methode. We beginnen met het maken van een tabel van alle mogelijkheden om op $-8$ te komen als product

    | Factor 1 | Factor 2 | Product |
    | -------- | -------- | ------- |
    | -1 | 8 | -8 |
    | 1 | -8 | -8 |
    | -2 | 4 | -8 |
    | 2 | -4 | -8 |
    | -4 |  2 | -8 |

    We zien dat we een combinatie factoren herhalen ($2 * -4$ en $-4 * 2$) en dus hebben we alle combinaties van factoren die we willen. Nu herhalen we de tabel met de som in plaats van het product

    | Factor 1 | Factor 2 | Som |
    | -------- | -------- | --- |
    | -1 | 8 | 7 |
    | 1 | -8 | -7 |
    | -2 | 4 | 2 |
    | 2 | -4 | -2 :fontawesome-solid-check:{ .green }|

    We weten nu dus dat de juiste factoren $2$ en $-4$ zijn en dus dat we dit kunnen ontbinden naar

    $$\large{(x + 2)(x - 4) = 0}$$

    Als we dit uitwerken vinden we:

    $$\large{x + 2 = 0 \ \vee \ x - 4 = 0.}$$

    !!! quote ""
        $$\large{x = -2 \ \vee \ x = 4.}$$

    
??? example "Voorbeeld 2: $-5x^2 = 25x + 20$"
    **<p style="text-align: center;font-size:20px;">Los op: $-5x^2 = 25x + 20$</p>**
    **<p style="text-align: center;font-size:20px;">Uitwerking</p>**

    In dit voorbeeld staat onze kwadratische vergelijking nog niet in de algemene vorm. We doen dit door eerst alle termen naar de linker kant te halen door aan beide kanten $-25x$ en $-20$ te doen:

    $$\large{-5x^2 - 25x - 20 = 0}$$

    Nu delen we door $-5$ om het naar de algemene vorm te brengen

    $$\large{x^2 + 5x + 4 = 0}$$

    Nu willen we het ontbinden in factoren. Dit kunnen we doen met de product-som methode (of als je het in een keer ziet mag dat natuurlijk ook). We maken weer een tabel met de factoren om 4 als product te krijgen

    | Factor 1 | Factor 2 | Product |
    | -------- | -------- | ------- |
    | 1 | 4 | 4 |
    | -1 | -4 | 4 |
    | 2 | 2 | 4 |
    | -2 | -2 | 4 |
    | 4 |  1 | 4 |

    We komen in herhaling en dus hebben we alle combinaties gehad. We maken nu de som tabel om te kijken welke factoren samen $5$ zijn

    | Factor 1 | Factor 2 | som |
    | -------- | -------- | --- |
    | 1 | 4 | 5 :fontawesome-solid-check:{ .green }|
    | -1 | -4 | -5 |
    | 2 | 2 | 4 |
    | -2 | -2 | -4 |

    De juiste factoren zijn dus $1$ en $4$ en dus kunnen we de vergelijking ontbinden tot

    $$\large{(x + 1)(x + 4) = 0}$$

    Als we dit uitwerken vinden we:

    $$\large{x + 1 = 0 \ \vee \ x + 4 = 0.}$$

    !!! quote ""
        $$\large{x = -1 \ \vee \ x = -4.}$$


### De *abc* formule
De *abc* formule gebruiken we in gevallen waar ontbinden in factoren lastig gaat. Dit gebeurt wanneer de product-som methode niet de juiste factoren geeft, of wanneer $b$ of $c$ in $x^2 + bx + c$ geen gehele getallen zijn. Maar wat is de *abc* formule en hoe gebruiken we het?

???+ Belangrijk
    De *abc* formule gaat als volgt:

    Voor een vergelijking van de vorm:

    $$\large{ax^2 + bx + c = 0}$$

    geldt er dat de oplossingen zijn:

    $$\Large{x = \frac{-b \pm \sqrt{D}}{2a},}$$

    waarbij $D$ de zogenaamde discriminant is:

    $$\Large{D = b^2 - 4ac.}$$

    ??? note "Discriminant"
        #### Discriminant
        Waarom schrijven we de discriminant apart op en vullen we het niet gewoon rechtstreeks in de formule om gewoon $1$ formule te hebben?

        Dit doen we omdat we belangrijke eigenschappen van de functie kunnen bepalen aan de hand van de waardes van de discriminant:

        $$\Large{f(x) = 0 \left\{ \begin{array}{l l l } \textrm{Twee oplossingen} & \quad \textrm{voor } D > 0 \\ \textrm{Een oplossing} & \quad \textrm{voor } D = 0 \\ \textrm{Geen oplossingen} & \quad \textrm{voor } D < 0 \end{array} \right.}$$

        Kijk bijvoorbeeld naar de volgende voorbeelden (ook gebruikt in [snijpunten met de $x$-as](#snijpunten-met-de-x-as)). 

        ##### Twee snijpunten

        Stel we hebben de functie $f(x) = x^2 - 1$ en we willen erachter komen hoeveel snijpunten deze functie heeft met de $x$-as. We stellen dan dat:
        
        $$\large{f(x) = 0}$$

        (zie eventueel dus ook de sectie [snijpunten met de $x$-as](#snijpunten-met-de-x-as)). 

        $$\large{x^2 - 1 = 0.}$$

        Laten we nu de discriminant bepalen. We hebben in dit geval:

        $$\large{a = 1, \ b = 0 \ \mathrm{en} \ c = -1}$$

        De discriminant wordt dan:

        $$\large{D = 0^2 - 4 * 1 * -1 = 4}$$

        Er geldt hier dus dat:

        $$\large{D > 0}$$

        Dit betekent dus dat $f(x)$ $2$ snijpunten heeft met de $x$-as. Als we de grafiek van $f(x)$ plotten zien we dat dit ook daadwerkelijk het geval is:

        <figure markdown>
            ![Plot van f(x) met snijpunten x-as](assets/images/kwadratische_vergelijkingen/f(x) = x² - 1.svg){ width="400"}
            <figcaption>Figuur 1. De grafiek f(x) = x² - 1 geplot met de snijpunten met de x-as.</figcaption>
        </figure>

        ##### Eén snijpunt
        Stel we kijken nu naar de grafiek $f(x) = x^2 - 4x + 4$. Hoeveel snijpunten heeft deze functie met de $x$-as? We stellen eerst weer dat:

        $$\large{f(x) = 0}$$

        $$\large{x^2 - 4x + 4 = 0}$$

        We bepalen weer de discriminant. We hebben:

        $$\large{a = 1, \ b = -4 \ \mathrm{en} \ c = 4}$$

        De discriminant wordt dan:

        $$\large{D = (-4)^2 -4 * 1 * 4 = 0.}$$

        Er geldt dus dat:

        $$\large{D = 0}$$

        We weten nu dus dat $f(x)$ maar $1$ snijpunt heeft met de $x$-as (en dus de $x$-as raakt). Als we $f(x)$ plotten zien we dat dit inderdaad het geval is.

        <figure markdown>
            ![Plot van f(x) met snijpunt x-as](assets/images/kwadratische_vergelijkingen/f(x) = x² - 4x + 4.svg){ width="500"}
            <figcaption>Figuur 2. De grafiek f(x) = x² - 4x + 4 geplot met het snijpunt/raakpunt met de x-as.</figcaption>
        </figure>

        ##### Geen snijpunten
        We kijken nu als laatst naar de functie $f(x) = x^2 + 1$ om te bepalen hoeveel snijpunten dit heeft met de $x$-as. We stellen $f(x)$ weer gelijk aan $0$:

        $$\large{x^2 + 1 = 0.}$$

        Nu gaan we de discriminant bepalen. We hebben:

        $$\large{a = 1, \ b = 0 \ \mathrm{en} \ c = 1}$$

        De discriminant wordt dan:

        $$\large{D = 0^2 - 4 * 1 * 1 = -4}$$

        Er geldt dus hier dat:

        $$\large{D < 0.}$$

        Deze functie heeft dus geen snijpunten met de $x$-as. We controleren dit weer met een plot van $f(x)$.

        <figure markdown>
            ![Plot van f(x) met 0 snijpunten x-as](assets/images/kwadratische_vergelijkingen/f(x) = x² + 1.svg){ width="500"}
            <figcaption>Figuur 3. De grafiek f(x) = x² +1 geplot.</figcaption>
        </figure>

        
??? abstract "Bewijs *abc* formule"
    Hieronder is een filmpje om te zien waar de *abc* formule vandaan komt.

    ???+ video
        <video controls>
        <source src="../assets/videos/Kwadratisch.mp4" type="video/mp4">
        </video>

        *<p style="text-align: center;">Filmpje: Bewijs voor de abc formule. De stappen gaan redelijk snel, dus zie tekst hieronder voor meer uitleg over de stappen.</p>*

    Wat gebeurt hier? Eerst wordt er een functie geplot

    $$\large{f(x) = ax^2 + bx + c.}$$

    Nu wordt deze functie getransleert (verschoven) naar links zodat de top op de $y$-as ligt. Dit doen we door met het $x$ coördinaat van onze top, $-\frac{b}{2a}$, te verschuiven naar links. We doen dit door onze waarde voor $x$ te vervangen voor $x' + x_{top}$ en dus met $x' -\frac{b}{2a}$. We gebruiken hier $x'$ om aan te geven dat dit over onze nieuwe verschoven functie $g(x')$ gaat en niet over $f(x)$.

    $$\large{g(x') = a(x'-\frac{b}{2a})^2 + b(x'-\frac{b}{2a}) + c}$$

    We kunnen dit uitwerken door de [kwadratische haakjes](basisvaardigheden.md#kwadratisch-haakjes-wegwerken) weg te werken.

    $$\large{g(x') = a(x'^2 - \frac{b}{a}x' + \frac{b^2}{4a^2}) + bx' - \frac{b^2}{2a} + c}$$

    $$\large{g(x') = ax'^2 - bx' + \frac{b^2}{4a} + bx' - \frac{b^2}{2a} + c}$$

    We zien nu dat de alle termen met alleen $x'$ weg vallen. Verder kunnen we $\frac{b^2}{4a} - \frac{b^2}{2a}$ versimpelen tot $-\frac{b^2}{4a}$. We houden dan over:

    $$\large{g(x') = ax'^2 - \frac{b^2}{4a} + c}$$

    Nu bepalen we de snijpunten van onze nieuwe $g(x)$ functie, want dan weten we ook meteen de snijpunten van $f(x)$. Die zijn namelijk precies hetzelfde, alleen naar links verschoven met onze $x_{top} = -\frac{b}{2a}$. We bepalen de snijpunten met de $x$-as door te stellen dat:

    $$\large{g(x') = 0,}$$

    (zie eventueel [Snijpunten met de x-as](#snijpunten-met-de-x-as)). Als we $g(x')$ invullen krijgen we:

    $$\large{ax'^2 - \frac{b^2}{4a} + c = 0.}$$

    Merk op, we hebben hier alleen een term met $x'^2$ en een getal. Het is dus van de vorm $x^2 = c$ en we weten hoe we dit moeten [oplossen](#algemene-oplossing). We schrjven het eerst in de goeie vorm. Dit doen we door aan beide kanten $-(- \frac{b^2}{4a} + c)$ te doen:

    $$\large{ax'^2 = \frac{b^2}{4a} - c}$$

    Nu delen we beide kanten door $a$:

    $$\large{x'^2 = \frac{b^2}{4a^2} - \frac{c}{a}}$$

    De [oplossing](#algemene-oplossing) van deze vergelijking wordt dan (zie eventueel de [opmerking over notatie](#opmerkingen)):

    $$\large{x' = \pm \sqrt{\frac{b^2}{4a^2} - \frac{c}{a}}}$$

    We kunnen dit nog herschrijven door $\frac{1}{4a^2}$ op te splitsen zodat we twee wortels krijgen (zie eventueel de [regels met wortels](basisvaardigheden.md#regels-met-wortels))

    $$\large{x' = \pm \sqrt{\frac{1}{4a^2}} * \sqrt{b^2 - 4ac}}$$

    Omdat we bij de tweede term geen $\frac{1}{4a^2}$, en alleen $\frac{1}{a}$, moeten we dit compenseren door nu een extra $4a$ toe te voegen. Als we nu de nieuwe wortel oplossen, vinden we:

    $$\large{x' = \pm \frac{1}{2a} * \sqrt{b^2 - 4ac}.}$$

    Dit kunnen we nog herschrijven tot:

    $$\large{x' = \pm \frac{\sqrt{b^2 - 4ac}}{2a}.}$$

    Dit zijn dus de oplossingen voor onze functie $g(x')$. De oplossingen van $f(x)$ zijn dus precies hetzelfde, maar met het originele $x_{top}$ erbij opgeteld, omdat het dezelfde functie is als $g(x')$ maar met $x_{top}$ naar rechts verschoven. 

    $$\large{x = \pm \frac{\sqrt{b^2 - 4ac}}{2a} + x_{top}}.$$

    Er geldt dat $x_{top} = - \frac{b}{2a}$ en dus krijgen we:

    $$\large{x = -\frac{b}{2a} \pm \frac{\sqrt{b^2 - 4ac}}{2a}}.$$

    Nu is de $x_{top}$ de eerste term in plaats van de tweede term, maar dat maakt geen verschil. We hebben nu twee dezelfde noemers die we kunnen combineren tot $1$ breuk (zie eventueel de [regels met breuken](basisvaardigheden.md#regels-bij-breuken)). Als we dit doen, dan zien we dat we nu de *abc* formule zelf afgeleid!

    !!! quote ""
        $$\Large{x = \frac{-b \pm \sqrt{b^2 - 4ac}}{2a}}.$$


Laten we naar een voorbeeld kijken. Stel we hebben de vergelijking:

$$3x^2 + 4x - 5 = 0.$$

In dit geval kunnen we eerst proberen om het op te lossen door te ontbinden in factoren. De eerste stap is om alles te delen door $3$.

$$x^2 + 1 \frac{1}{3}x - 1 \frac{2}{3} = 0.$$

Deze vergelijking heeft geen gehele getallen voor $b$ en $c$, dus wordt ontbinden in factoren lastig. In dat geval gebruiken we de *abc* formule. We beginnen altijd met eerst bepalen wat $a$, $b$ en $c$ zijn. In dit geval geldt er dat

$$a = 1, \ b = 1 \frac{1}{3} \ \mathrm{en} \ c = -1 \frac{2}{3}$$

Nu bepalen we eerst de discriminant:

$$D = (1 \frac{1}{3})^2 - 4 * 1 * - 1 \frac{2}{3} = 8 \frac{4}{9}$$

Met deze discriminant kunnen we nu de oplossingen bepalen:

$$x = \frac{-1 \frac{1}{3} + \sqrt{8 \frac{4}{9}}}{2*1} \ \vee \ x = \frac{-1 \frac{1}{3} - \sqrt{8 \frac{4}{9}}}{2*1}$$

Als we dit uitwerken (invullen in een rekenmachine) vinden we 

!!! quote ""
    $$\large{x = \frac{1}{3} \left(\sqrt{19} - 2 \right) \ \vee \ x = -\frac{1}{3} \left(\sqrt{19} + 2 \right)}$$

Stond er in de vraag dat we mochten afronden op 2 decimalen? Dan wordt het antwoord:

!!! quote ""
    $$\large{x = 0.79 \ \vee \ x = -2.12}$$

??? note "Opmerking"
    We hadden hier net zo goed ook er voor kunnen kiezen om meteen te werken met de vorm:

    $$\large{3x^2 + 4x - 5 = 0}$$

    Onze $a$, $b$ en $c$ worden dan:

    $$\large{a = 3, \ b = 4 \ \mathrm{en} \ c = -5}$$

    De discriminant wordt dan:

    $$\large{D = (4)^2 - 4 * 3 * -5 = 76}$$

    Vullen we dit in, dan vinden we:

    $$\large{x = \frac{-4 + \sqrt{76}}{2*3} \ \vee \ x = \frac{-4 - \sqrt{76}}{2*3}}$$

    En dit kunnen we weer versimpelen tot:

    !!! quote ""
        $$\large{x = \frac{1}{3} \left(\sqrt{19} - 2 \right) \ \vee \ x = -\frac{1}{3} \left(\sqrt{19} + 2 \right)}$$

    En dit is precies hetzelfde als dat we net ook hadden gevonden.


#### Voorbeelden

??? example "Voorbeeld 1: $2x^2 + 48 \frac{1}{2}x + 12 = 0$"
    **<p style="text-align: center;font-size:20px;">Los op: $2x^2 + 48 \frac{1}{2}x + 12 = 0$</p>**
    **<p style="text-align: center;font-size:20px;">Uitwerking</p>**

    We zien hier dat de $b$ al een breuk is, dus waarschijnlijk wordt het lastig om dit op te lossen door te [ontbinden in factoren](#ontbinden-in-factoren). We kiezen er dus in dit geval voor om meteen de *abc* formule toe te passen. Hier geldt er dat:

    $$\large{a = 2, \ b = 48 \frac{1}{2} \ \mathrm{en} \ c = 12.}$$

    We berekenen eerst de discriminant:

    $$\large{D = (48 \frac{1}{2})^2 - 4 *2 *12 = 2256 \frac{1}{4}}$$

    Nu kunnen we x bepalen:

    $$\large{x = \frac{-48 \frac{1}{2} + \sqrt{2256 \frac{1}{4}}}{2*2} \ \vee \ x = \frac{-48 \frac{1}{2} - \sqrt{2256 \frac{1}{4}}}{2*2}}$$

    Als we dit uitwerken vinden we:

    !!! quote ""
        $$\large{x = -\frac{1}{4} \ \vee \ x = -24}$$


    ??? note "Opmerking"
        Ondanks dat dit een breuk in de $b$ term had, hadden we dit nog steeds kunnen op lossen met [ontbinden in factoren](#ontbinden-in-factoren). 

        We beginnen met in de originele vergelijking alle termen te delen door $2$. We vinden dan:

        $$\large{x^2 + 24 \frac{1}{4} + 6 = 0.}$$

        In dit geval is het een kwestie van zien dat de factoren $24$ en $\frac{1}{4}$ hieraan voldoen. Het product is namelijk $6$ en de som is $24 \frac{1}{4}$. Maar als je dit niet ziet, dan is dat oké. In dat geval gebruik je gewoon de *abc* formule zoals hierboven is gedaan en kom je er ook.
        
        Met dit inzicht kunnen we de vergelijking schrijven als:

        $$\large{(x + \frac{1}{4})(x + 24) = 0.}$$

        Hieruit kunnen we de conclusie trekken dat

        $$\large{x + \frac{1}{4} = 0 \ \vee \ x + 24 = 0}$$

        !!! quote ""
            $$\large{x = -\frac{1}{4} \ \vee \ x = -24}$$


??? example "Voorbeeld 2: $x^2 + 5 \frac{19}{25} = 4\frac{4}{5}x$"
    **<p style="text-align: center;font-size:20px;">Los op: $x^2 + 5 \frac{19}{25} = 4\frac{4}{5}x$</p>**
    **<p style="text-align: center;font-size:20px;">Uitwerking</p>**

    We willen deze vergelijking schrijven in de standaard vorm, dus we willen alle termen naar de linker kant halen. Dit doen we door beide kanten $-4 \frac{4}{5}$ te doen. We krijgen dan:

    $$\large{x^2 - 4\frac{4}{5}x + 5 \frac{19}{25} = 0.}$$

    In dit geval is het lastig te zien in welke factoren we dit kunnen ontbinden. Daarom gaan we over op de *abc* formule. We hebben:

    $$\large{a = 1, \ b = - 4\frac{4}{5} \ \mathrm{en} \ c = 5 \frac{19}{25}.}$$

    Onze discriminant wordt:

    $$\large{D = (- 4\frac{4}{5})^2 - 4 * 1 * 5 \frac{19}{25} = 0}$$

    Onze discriminant is dus $0$. De oplossing voor x wordt:

    $$\large{x = \frac{- -4\frac{4}{5} \pm \sqrt{0}}{2}}$$

    Omdat in dit geval plus of min $0$ precies hetzelfde antwoord geeft, hebben we nu maar $1$ oplossing:

    !!! quote ""
        $$\large{x = 2 \frac{2}{5}}$$


??? example "Voorbeeld 3: $-2x^2 + x + 9 =  3x + 11$"
    **<p style="text-align: center;font-size:20px;">Los op: $-2x^2 + x + 9 =  3x + 11$</p>**
    **<p style="text-align: center;font-size:20px;">Uitwerking</p>**

    We beginnen hier weer met de vergelijking schrijven in de algemene vorm. We halen alles naar de linker kant door beide kanten $-3x$ en $-10$ te doen:

    $$\large{-2x^2 + -2x + -2 = 0}$$

    We delen nu alle termen door $-2$ om over te houden:

    $$\large{x^2 + x + 1 = 0.}$$

    Deze vergelijking lijkt makkelijk om te [ontbinden in factoren](#ontbinden-in-factoren), maar dit blijkt erg lastig (probeer zelf maar). We gebruiken daarom de *abc* formule. We hebben:

    $$\large{a = 1, \ b = 1 \ \mathrm{en} \ c = 1}$$

    We berekenen eerst de discriminant:

    $$\large{D = 1^2 - 4 * 1 * 1 = -3}$$

    De discriminant is in dit geval dus negatief, namelijk $-3$. Als we dit proberen in te vullen, gebeurt er iets interessants:

    $$\large{x = \frac{-1 \pm \sqrt{-3}}{2}.}$$

    Zoals we hier kunnen zien, krijgen we hier een wortel van een negatief getal omdat de discriminant negatief is. En we weten dat een wortel van een negatief getal niet bestaat (zie eventueel de [opmerking](#opmerkingen) over een negatief getal). Met andere woorden, deze vergelijking heeft geen oplossing.

    !!! quote ""
        **<p style="text-align: center;font-size:19px;">Geen Oplossing</p>**


### Kwadraat afsplitsen
Dit is een andere methode om kwadratische vergelijkingen op te lossen. Net zoals de *abc* formule werkt het in alle gevallen. Het duurt vaak iets langer dan de *abc* formule, maar je hoeft geen formule te onthouden. Laten we kijken hoe het werkt met behulp van een voorbeeld.

Laten we kijken naar de volgende vergelijking:

$$x^2 + 6x - 7 = 0.$$

Bij kwadraat afsplitsen doen we het volgende. We willen het stuk $x^2 + 6x$ herschrijven naar de vorm $(x+p)^2$.

In dit geval kijken we naar welke haakjes van de vorm $(x+p)^2$ we zouden moeten uitwerken om een term met $x^2 + 6x$ te krijgen. Dat is altijd voor $p = \frac{b}{2}$ met $b$ in de vorm $ax^2 + bx + c$. In dit geval gebruiken we dus $p = 3$, want onze $b = 6$. Kijk maar wat er gebeurt als we het uitwerken (zie eventueel [Kwadratische haakjes wegwerken](basisvaardigheden.md#kwadratisch-haakjes-wegwerken)):

$$(x+3)^2 = \underline{x^2 + 6x} + 9.$$

We krijgen dus onze $x^2 + 6x$ term door de haakjes $(x+3)^2$ uit te werken. Maar we krijgen dan ook een extra $9$ die we niet willen hebben. Om deze weg te halen moeten we nog beide kanten $-9$ doen:

$$(x+3)^2 - 9 = \underline{x^2 + 6x}.$$

Nu kunnen we dit in gaan vullen in de vergelijking:

$$(x+3)^2 - 9 - 7 = 0.$$

Het enige wat we dus hier hebben gedaan is de $x^2 + 6x$ in de vergelijking vervangen met $(x+3)^2 - 9$. Dit kunnen we verder versimpelen naar:

$$(x+3)^2 - 16 = 0.$$

Wat we nu kunnen doen is aan beide kanten $+16$ doen om de 16 naar de andere kant te halen:

$$(x+3)^2 = 16.$$

Deze vorm lijkt misschien lastig op te lossen, maar het is eigenlijk hetzelfde als de vorm $x^2 = c$, alleen hebben we nu in plaats van een $x$ een $x+3$. Maar de manier van [oplossen](#algemene-oplossing) gaat op vrijwel dezelfde manier. Onze oplossingen worden:

$$x+3 = \sqrt{16} \ \vee x + 3 = -\sqrt{16}$$

Dus we hebben hier hetzelfde gedaan als bij de [algemene oplossing](#algemene-oplossing), alleen hebben wij in plaats van $x$ een $x+3$. We kunnen de vergelijking nu versimpelen tot:

$$x+3 = 4 \ \vee x + 3 = -4$$

Door nu aan beide kanten $-3$ te doen vinden we onze eindoplossing:

!!! quote ""
    $$\large{x = 1 \ \vee \ x = -7}$$

#### Voorbeelden

??? example "Voorbeeld 1: $x^2 - 2x = 3$"
    **<p style="text-align: center;font-size:20px;">Los op door middel van kwadraat afsplitsen: $x^2 - 2x = 3$</p>**
    **<p style="text-align: center;font-size:20px;">Uitwerking</p>**

    We willen hier weer kwadraat afsplitsen, dus moeten we eerst de term $x^2 - 2x$ opschrijven naar iets met een kwadratisch haakje. We nemen de helft van $-2$, dus $-1$, en dat wordt ons getal in de haakjes:

    $$\large{(x-1)^2 = \underline{x^2 - 2x} + 1}$$

    We hebben hier een $+1$ te veel en dus doen we die naar de andere kant:

    $$\large{(x-1)^2 - 1 = \underline{x^2 - 2x}.}$$

    We vervangen dus nu de $x^2 - 2x$ in onze originele vergelijking voor $(x-1)^2 - 1$:

    $$\large{(x-1)^2 - 1 = 3}$$

    We doen aan beide kanten $+1$:

    $$\large{(x-1)^2 = 4}$$

    We kunnen dit nu oplossen met de [algemene oplossing](#algemene-oplossing) van de vorm $x^2 = c$, waar wij nu $x-1$ hebben in plaats van alleen $x$:

    $$\large{x - 1 = \sqrt{4} \ \vee \ x - 1 = -\sqrt{4}}$$

    $$\large{x - 1 = 2 \ \vee \ x - 1 = -2}$$

    Door beide kanten $+1$ te doen vinden we onze eindoplossing:

    !!! quote ""
        $$\large{x = 3 \ \vee \ x = -1}$$


??? example "Voorbeeld 2: $x^2 + 3x + 1 = 0$"
    **<p style="text-align: center;font-size:20px;">Los op door middel van kwadraat afsplitsen: $x^2 + 3x + 1 = 0$</p>**
    **<p style="text-align: center;font-size:20px;">Uitwerking</p>**

    We beginnen weer door de term $x^2 + 3x$ te vervangen door iets met haakjes. Het getal in de haakjes moet de helft van $3$ zijn en dus gebruiken we de volgende haakjes:

    $$\large{(x + 1\frac{1}{2})^2 = \underline{x^2 + 3x} + 2 \frac{1}{4}}$$

    We doen nu aan beide kanten $-2 \frac{1}{4}$ om te weten wat we moeten vervangen voor $x^2 + 3x$:

    $$\large{(x + 1\frac{1}{2})^2 - 2 \frac{1}{4} = \underline{x^2 + 3x}}$$

    Dit stoppen we in onze originele vergelijking:

    $$\large{(x + 1\frac{1}{2})^2 - 2 \frac{1}{4} + 1 = 0}$$

    $$\large{(x + 1\frac{1}{2})^2 - 1 \frac{1}{4} = 0}$$

    We doen nu aan beide kanten $+1 \frac{1}{4}$:

    $$\large{(x + 1\frac{1}{2})^2 = 1 \frac{1}{4}}$$

    We lossen nu de vergelijking op met de [algemene oplossing](#algemene-oplossing) van de vorm $x^2 = c$, waar wij nu $x + 1\frac{1}{2}$ hebben in plaats van alleen $x$:

    $$\large{x + 1\frac{1}{2} = \sqrt{1 \frac{1}{4}} \ \vee \ x + 1\frac{1}{2} = -\sqrt{1 \frac{1}{4}}}$$

    We kunnen $1 \frac{1}{4}$ ook schrijven als $\frac{5}{4}$. Als we dit doen kunnen we onze wortel ook op de volgende manier schrijven:

    $$\large{x + 1\frac{1}{2} = \sqrt{\frac{5}{4}} \ \vee \ x + 1\frac{1}{2} = -\sqrt{\frac{5}{4}}}$$

    Met behulp van de [Regels met Wortels](basisvaardigheden.md#regels-met-wortels) kunnen we dit schrijven als:

    $$\large{x + 1\frac{1}{2} = \frac{\sqrt{5}}{\sqrt{4}} \ \vee \ x + 1\frac{1}{2} = -\frac{\sqrt{5}}{\sqrt{4}}}$$

    $$\large{x + 1\frac{1}{2} = \frac{1}{2} \sqrt{5} \ \vee \ x + 1\frac{1}{2} = -\frac{1}{2} \sqrt{5}}$$

    Nu kunnen we aan beide kanten $- 1\frac{1}{2}$ doen om ons eindantwoord te vinden:

    !!! quote ""
        $$\large{x =  \frac{1}{2} \sqrt{5} - 1\frac{1}{2} \ \vee \ x = -\frac{1}{2} \sqrt{5} - 1\frac{1}{2}}$$
    
    (we kunnen dit namelijk niet verder exact versimpelen)


??? example "Voorbeeld 3: $(x + 7)^2 = 81$"
    **<p style="text-align: center;font-size:20px;">Los op: $(x + 7)^2 = 81$</p>**
    **<p style="text-align: center;font-size:20px;">Uitwerking</p>**

    Het lijkt hier handig om als eerste stap de [haakjes weg te werken](#kwadratisch-haakjes-wegwerken), maar dit is een omweg! Je komt er dan uiteindelijk wel, maar het kan veel makkelijker, let maar op. Deze vergelijking staat al een vorm die we meteen kunnen [oplossen](#algemene-oplossing), namelijk de vorm $x^2 = c$. We nemen aan beide kanten de wortel (rekening houdend met het feit dat we $\pm$ de oplossing hebben):

    $$\large{x + 7 = \sqrt{81} \ \vee \ x + 7 = -\sqrt{81}.}$$

    $$\large{x + 7 = 9 \ \vee \ x + 7 = -9.}$$

    We kunnen nu aan beide kanten $-7$ doen om ons eindantwoord te vinden:

    !!! quote ""
        $$\large{x = 2 \ \vee \ x= -16.}$$

    ??? note "De omweg"
        Zoals net gezecht kunnen we dit ook oplossen via een omweg, door namelijk de haakjes weg te werken (zie eventueel [Kwadratische haakjes wegwerken](#kwadratisch-haakjes-wegwerken)):

        $$\large{(x + 7)^2 = 81}$$

        $$\large{x^2 + 14x + 49 = 81}$$

        Door nu aan beide kanten $-81$ te doen, krijgen we:

        $$\large{x^2 + 14x - 32 = 0}$$

        We kunnen kijken of we dit kunnen oplossen met [ontbinden in factoren](#ontbinden-in-factoren). We maken weer een tabel met alle factoren die keer elkaar $-32$ zijn:

        | Factor 1 | Factor 2 | Product |
        | -------- | -------- | ------- |
        | -1 | 32 | -32 |
        | 1 | -32 | -32 |
        | -2 | 16 | -32 |
        | 2 | -16 | -32 |
        | -4 |  8 | -32 |
        | 4 |  -8 | -32 |

        We maken nu de bijbehorende som tabel om te kijken welke factoren samen $+14$ zijn

        | Factor 1 | Factor 2 | Som |
        | -------- | -------- | ------- |
        | -1 | 32 | 31 |
        | 1 | -32 | -31 |
        | -2 | 16 | 14 :fontawesome-solid-check:{ .green }|
        | 2 | -16 | -14 |
        | -4 |  8 | 4 |
        | 4 |  -8 | -4 |

        De juiste factoren zijn dus $-2$ en $16$. We krijgen dus:

        $$\large{(x-2)(x+16) = 0}$$

        Dit geeft ons de oplossingen:

        $$\large{x - 2 = 0 \ \vee \ x + 16 = 0}$$

        !!! quote ""
            $$\large{x = 2 \ \vee \ x= -16.}$$

        We komen er op deze manier dus ook, het duurt alleen iets langer. Dus als we het kunnen vermijden dan liever wel, maar het is geen ramp om dit te doen als je de andere manier niet zag, want je komt er zo uiteindelijk ook.


## Grafieken met Parabolen
We hebben net allemaal methodes gezien om kwadratische vergelijkingen op te lossen, maar waar is dat eigenlijk nuttig voor? 

Het is vooral handig om snijpunten te berekenen. Bijvoorbeeld snijpunten met de $x$-as of snijpunten van twee grafieken met elkaar. Laten we eerst kijken naar snijpunten met de $x$-as. 

### Snijpunten met de x-as
We gaan kijken naar drie verschillende gevallen, een functie waar we $2$ snijpunten hebben met de $x$-as, een functie waar we maar $1$ snijpunt hebben met de $x$-as (dus waar $f(x)$ de $x$-as raakt) en een functie waar er geen snijpunten zijn met de $x$-as.

#### Twee snijpunten
Laten we beginnen met een functie die $2$ snijpunten heeft. We zien hieronder de functie $f(x) = x^2 - 1$ en de $2$ snijpunten met de $x$-as. 

<figure markdown>
  ![Plot van f(x) met snijpunten x-as](assets/images/kwadratische_vergelijkingen/f(x) = x² - 1.svg){ width="500"}
  <figcaption>Figuur 1. De grafiek f(x) = x² - 1 geplot met de snijpunten met de x-as.</figcaption>
</figure>

Als we het niet konden aflezen, hoe zouden we de snijpunten bepalen? Dit doen we door een vergelijking op te stellen.

Als iets de $x$-as snijdt, betekent dit altijd dat er moet gelden dat $y=0$, want per definitie heeft de hele $x$-as een $y$-coördinaat van $0$. En omdat we willen weten wat de $x$-coördinaten zijn van de functie waar $y=0$ (oftewel het met de $x$-as snijdt), moeten we stellen dat:

$$f(x) = 0.$$

Als we $f(x)$ nu invullen, krijgen we de volgende vergelijking:

$$x^2 - 1 = 0.$$

En dit kunnen we oplossen door te herkenen dat dit de vorm van [$x^2 = c$](#oplossen-vorm-x2-c) is. Als we dit oplossen vinden we:

$$x^2 = 1$$

!!! quote ""
    $$\large{x = -1 \ \vee \ x = 1,}$$

en dit is ook wat we kunnen aflezen in Figuur 1. 

De coördinaten van de snijpunten zijn dus:

!!! quote ""
    $$\large{\left(-1, 0 \right) \ \mathrm{en} \ \left( 1, 0 \right)}$$


#### Eén snijpunt
Laten we nu kijken naar een situatie waar we een functie hebben die maar $1$ snijpunt/raakpunt heeft met de $x$-as. Bij een kwadratische functie geldt er altijd dat als er maar $1$ snijpunt is, dat er dan sprake is van raken. De grafiek van $f(x)$ raakt de grafiek, maar snijdt de $x$-as eigenlijk niet.

We hebben hieronder een grafiek $f(x) = x^2 - 4x + 4.$

<figure markdown>
  ![Plot van f(x) met snijpunt x-as](assets/images/kwadratische_vergelijkingen/f(x) = x² - 4x + 4.svg){ width="500"}
  <figcaption>Figuur 2. De grafiek f(x) = x² - 4x + 4 geplot met het snijpunt/raakpunt met de x-as.</figcaption>
</figure>

We willen hier het snijpunt berekenen. We stellen weer $f(x)$ gelijk aan $0$:

$$x^2 - 4x + 4 = 0.$$

We proberen dit eerst op te lossen met [ontbinden in factoren](#ontbinden-in-factoren).

We maken een tabel met alle factoren die samen $+4$ geven:

| Factor 1 | Factor 2 | Product |
| -------- | -------- | ------- |
| 1 | 4 | 4 |
| -1 | -4 | 4 |
| 2 | 2 | 4 |
| -2 | -2 | 4 |

We maken nu de bijbehorende som tabel om te kijken welke factoren samen $-4$ zijn

| Factor 1 | Factor 2 | Som |
| -------- | -------- | ------- |
| 1 | 4 | 5 |
| -1 | -4 | -5 |
| 2 | 2 | 4 |
| -2 | -2 | -4 :fontawesome-solid-check:{ .green } |

De juiste factoren zijn dus twee keer $-2$. We kunnen de vergelijking dus schrijven op de volgende manier:

$$(x-2)(x-2) = 0$$

Dit geeft in dit geval dus ook maar $1$ oplossing, want er moet hier dus gelden dat:

$$x - 2 = 0$$

!!! quote ""
    $$\large{x = 2}$$

En dit is ook precies wat we af kunnen lezen in Figuur 2.

De coördinaat van het snijpunt is dus:

!!! quote ""
    $$\large{(2,0)}$$

#### Geen snijpunten
Als laatst kijken we naar de situatie waar er helemaal geen snijpunten zijn met de $x$-as.

Dit gebeurt bijvoorbeeld bij de functie $f(x) = x^2 + 1$, zoals we kunnen zien in Figuur 3.

<figure markdown>
  ![Plot van f(x) met 0 snijpunten x-as](assets/images/kwadratische_vergelijkingen/f(x) = x² + 1.svg){ width="500"}
  <figcaption>Figuur 3. De grafiek f(x) = x² +1 geplot.</figcaption>
</figure>

Wat gebeurt er als we toch proberen te kijken op welk $x$-coördinaat $f(x)$ gelijk is aan $0$ en dus de $x$-as snijdt? Laten we het proberen:

$$x^2 + 1 = 0$$

We doen nu aan beide kanten $-1$:

$$x^2 = -1.$$

Een getal in het kwadraat kan nooit negatief zijn en dus geldt er dat er voor deze vergelijking geen oplossing zijn (zie eventueel de [opmerking](#opmerkingen) over een negatief getal voor meer toelichting). En dit is ook precies wat we verwachten als we naar Figuur 3 kijken.

Er is gewoon geen enkel moment dat de grafiek van $f(x)$ de $x$-as snijdt, omdat $f(x)$ altijd boven de $x$-as is. Dit betekent dus dat er ook geen oplossingen zijn voor de vergelijking en dus dat er geen snijpunt is.


### Snijpunten met andere grafieken
We zien nu twee functies, $f(x) = x^2 -6x - 1$ en $g(x) = -x^2 + 2x + 3$ en de snijpunten tussen de twee.

<figure markdown>
  ![Plot van f(x) en g(x) met snijpunten](assets/images/kwadratische_vergelijkingen/f(x) = x² - 6x - 1; g(x) = -x² + 2x + 3.svg){ width="500"}
  <figcaption>Figuur 4. De grafieken f(x) = x² - 6x - 1 en g(x) = -x² + 2x + 3 geplot met de punten waar de twee functies elkaar snijden.</figcaption>
</figure>

Nu wordt het lastig om de snijpunten af te lezen uit de grafiek. We moeten dus een vergelijking opstellen om de twee snijpunten te bepalen van de twee functies met elkaar. We willen weten bij welke punten de twee grafieken dezelfde waarde hebben, dus met andere woorden, voor welke gemeenschappelijke x er geldt dat:

$$f(x) = g(x).$$

Nu vullen we voor beide de functie in:

$$x^2 -6x - 1 = -x^2 + 2x + 3$$

Dit kunnen we nu oplossen om achter de $x$-coördinaten te komen van het snijpunt. We doen dit door eerst alle termen naar de linker kant te halen. Om dit te doen, doen we aan beide kanten $+x^2$, $-2x$ en $-3$:

$$2x^2 - 8x - 4 = 0.$$

We kunnen nu alles delen door $2$ om te kijken of we het kunnen [ontbinden in factoren](#ontbinden-in-factoren):

$$x^2 - 4x - 2 = 0.$$

We kunnen dit proberen te ontbinden, maar we zien al snel dat dit niet zo makkelijk gaat.

| Factor 1 | Factor 2 | Product |
| -------- | -------- | ------- |
| -1 | 4 | -4 |
| 1 | -4 | -4 |
| -2 | 2 | -4 |
| 2 | -2 | -4 |

| Factor 1 | Factor 2 | Som |
| -------- | -------- | --- |
| -1 | 4 | 3 :x:|
| 1 | -4 | -3 :x:|
| 2 | -2 | 0 :x:|
| -2 | 2 | 0 :x:|

In dat geval gebruiken we dus [de *abc* formule](#de-abc-formule). We hebben:

$$a = 1, \ b = -4, \ \mathrm{en} \ c = -2$$

De discriminant wordt:

$$D = (-4)^2 - 4 *1 * -2 = 24$$

Als we dit invullen vinden we:

$$x = \frac{4 + \sqrt{24}}{2} \ \vee \ x = \frac{4 - \sqrt{24}}{2}$$

Dit uitwerken geeft:

!!! quote ""
    $$\large{x = 2 + \sqrt{6} \ \vee \ x = 2 - \sqrt{6}}$$

En dus geldt er dit de $x$-coördinaten zijn van onze twee snijpunten. Voor het linker snijpunt is dat dus $x = 2 - \sqrt{6}$ en voor het rechter snijpunt is dat $x = 2 + \sqrt{6}$. 

Nu berekenen we de $y$-coördinaten van onze snijpunten. Dit doen we door onze $x$-coördinaten in een van de twee vergelijkingen te stoppen, maakt niet uit welke. In dit geval kiezen we er voor om het in $f(x)$ in te vullen:

$$f(2 - \sqrt{6}) = (2 - \sqrt{6})^2 - 6(2 - \sqrt{6}) - 1 = 2\sqrt{6} - 3$$

$$f(2 + \sqrt{6}) = (2 + \sqrt{6})^2 - 6(2 + \sqrt{6}) - 1 = -2\sqrt{6} - 3$$

Onze snijpunten zijn dus:

!!! quote ""
    $$\large{\left(2 - \sqrt{6}, \ 2\sqrt{6} - 3\right) \textrm{ en } \left(2 + \sqrt{6}, \ -2\sqrt{6} - 3\right)}$$

Als we het afronden op twee decimalen, dan krijgen we:

!!! quote ""
    $$\large{\left(-0.45, 1.90 \right) \textrm{ en } \left(4.45, -7.90 \right)}$$

en als we kijken naar Figuur 4, dan kunnen we zien dat dit klopt.