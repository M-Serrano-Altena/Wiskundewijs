# Percentages
We zijn allemaal wel een keer percentages tegengekomen. Bijvoorbeeld als je $100 \%$ van €$10$ moet betalen, betekent dat dat je gewoon de volledig prijs van €$10$ moet betalen. Heb je $50 \%$ korting? Dan hoef je alleen maar de helft te betalen, dus €$5$. Maar hoeveel moet je betalen als je $15.3 \%$ korting hebt? Deze vraag kunnen we met behulp van de theorie straks beantwoorden.

## Vermenigvuldigingsfactoren
Een percentage is eigenlijk niks anders dan een een bepaald deel van een getal. $50 \%$ is bijvoorbeeld de helft. Dit kunnen we ook als een vermenigvuldigingsfactor schrijven. 

Stel we hebben bijvoorbeeld $50 \%$ van €$20$. Dit is de helft van $20$ en dus $10$. Dit kunnen we als volgt opschrijven:

$$50\% \textrm{ van } 20 = \frac{1}{2} * 20 = 10.$$

De $50 \%$ komt dus overeen met een vermenigvuldigingsfactor van $\frac{1}{2}$, omdat als ons getal (in dit geval $20$) keer deze factor doen, we hetzelfde effect krijgen als het percentage nemen. 

Stel we willen nu weten wat $25 \%$ is van $20$. Dit is de helft van $50 \%$ en dus de helft van $10$, wat $5$ is. Dit is hetzelfde als een vierde van $20$. Er geldt dus dat:

$$25\% \textrm{ van } 20 = \frac{1}{4} * 20 = 10.$$

De vermenigvuldigingsfactor die dus bij $25 \%$ hoort is $\frac{1}{4}$. Maar hoe zorgen we er nu voor dat we van elk percentage zo'n vermenigvuldigingsfactor kunnen maken? We doen dit als volgt.

???+ Belangrijk
    Om van een percentage naar een vermenigvuldigingsfactor te gaan doen we het volgende:

    $100 \%$ komt overeen met een vermenigvuldigingsfactor van $1$, dus moeten we het percentage dat we willen weten delen door $100$ om een vermenigvuldiginsfactor te maken.

    
    
    $$\large{\textrm{Voor $50\%$: Vermenigvuldigingsfactor} = \frac{50}{100} = 0.5 \textrm{ of } \frac{1}{2}}$$

    $$\large{\textrm{Voor $25\%$: Vermenigvuldigingsfactor} = \frac{25}{100} = 0.25 \textrm{ of } \frac{1}{4}}$$

    $$\large{\textrm{Voor $15.3\%$: Vermenigvuldigingsfactor} = \frac{15.3}{100} = 0.153}$$

Stel we willen nu dus bepalen wat $17.5 \%$ is van 200. We pakken dit aan door eerst het percentage om te schrijven naar een vermenigvuldigingsfactor:

$$\textrm{Voor $17.5\%$: Vermenigvuldigingsfactor} = \frac{17.5}{100} = 0.175.$$

Nu moeten we de vermenigvuldigingsfactor keer ons getal doen:

$$0.175*200 = 35$$

Ons eindantwoord is dus:

!!! quote ""
    $$\large{\textrm{$17.5 \%$ van $200$} = 35}$$


??? note "Omkeerbaarheid van percentages"
    Percentages en het getal waarover je het percentage neemt zijn omkeerbaar. Dus stel we willen berekenen wat $8\%$ is van $25$. Dit is niet zo een hele makkelijke berekening. Maar we kunnen dit dus ook omkeren. Met andere woorden:

    $$\large{8\% \textrm{ van } 25 = 25\% \textrm{ van } 8.}$$

    Dit maakt je leven een stuk makkelijker, want de vermenigvuldigingsfactor van $25\%$ is $\frac{1}{4}$. We krijgen dus:

    $$\large{25\% \textrm{ van } 8 = \frac{1}{4} * 8 = 2}$$

    Ons eindantwoord wordt dus:

    !!! quote ""
        $$\large{8\% \textrm{ van } 25 = 2}$$

    Je kunt dit eventueel zelf controleren door het te berekenen zonder de percentage en het getal om te keren.

### Voorbeelden
??? example "Voorbeeld 1: Bepaal $10 \%$ van $90$"
    **<p style="text-align: center;font-size:20px;">Bepaal $10 \%$ van $90$</p>**
    **<p style="text-align: center;font-size:20px;">Uitwerking</p>**

    We beginnen met het bepalen van de vermenigvuldigingsfactor:

    $$\large{\textrm{Vermenigvuldigingsfactor} = \frac{10}{100} = \frac{1}{10}}$$

    Nu doen we $90$ keer deze vermenigvuldigingsfactor om ons eindresultaat te vinden:

    !!! quote ""
        $$\large{10 \% \textrm{ van } 90 = \frac{1}{10} * 90 = 9}$$


??? example "Voorbeeld 2: Bepaal $2.8 \%$ van $250$"
    **<p style="text-align: center;font-size:20px;">Bepaal $2.8 \%$ van $250$</p>**
    **<p style="text-align: center;font-size:20px;">Uitwerking</p>**

    We beginnen weer met het bepalen van de vermenigvuldigingsfactor:

    $$\large{\textrm{Vermenigvuldigingsfactor} = \frac{2.8}{100} = 0.028}$$

    Nu doen we $250$ keer deze vermenigvuldigingsfactor om te vinden:

    !!! quote ""
        $$\large{2.8 \% \textrm{ van } 250 = 0.028 * 250 = 7}$$


    ??? note "Oplossen door omkeren"
        We kunnen dit ook oplossen door gebruik te maken van het feit dat percentages van een getal omkeerbaar zijn. Met andere woorden:

        $$\large{2.8 \% \textrm{ van } 250 = 250 \% \textrm{ van } 2.8}$$

        Onze vermenigvuldigingsfactor wordt dan:

        $$\large{\textrm{Vermenigvuldigingsfactor} = \frac{250}{100} = 2.5}$$

        Als we dit nu uitrekenen, vinden we:

        $$\large{250 \% \textrm{ van } 2.8 = 2.5 * 2.8 = 7}$$

        En ons eindantwoord wordt dus:

        !!! quote ""
            $$\large{2.8 \% \textrm{ van } 250 = 7}$$


??? example "Voorbeeld 3: Bepaal $43.9\%$ van $1279.2$"
    **<p style="text-align: center;font-size:20px;">Bepaal $43.9 \%$ van $1279.2$</p>**
    **<p style="text-align: center;font-size:20px;">Uitwerking</p>**

    We beginnen met het bepalen van de vermenigvuldigingsfactor.

    $$\large{\textrm{Vermenigvuldigingsfactor} = \frac{43.9}{100} = 0.439}$$

    Nu doen we $1279.2$ keer deze vermenigvuldigingsfactor om ons eindantwoord te vinden:

    !!! quote ""
        $$\large{43.9 \% \textrm{ van } 1279.2 = 0.439 * 1279.2 = 561.5688}$$


## Kortingen
Als je korting krijgt, dan betekent dit dat je niet de volledige prijs hoeft te betalen, maar alleen een deel hiervan. Maar hoe groot is dat deel?

???+ Belangrijk
    Bij een bepaald percentage korting, is de het percentage dat je moet betalen: $100\%$ min het kortingspercentage. De nieuwe prijs wordt dan het percentage dat je moet betalen keer de oude prijs
    
    **<p style="text-align: center;font-size:17px;">Voorbeeld: $25 \%$ korting op een product van €$100$.</p>**
    **<p style="text-align: center;font-size:17px;">Uitwerking</p>**

    We bepalen eerst het percentage dat we moeten betalen. We krijgen $25\%$ korting en dus is het percentage dat we moeten betalen:

    $$\large{100\% - 25\% = 75\%}$$

    Nu moeten we dus $75\%$ bepalen van onze €$100$. Dit doen we met een [vermenigvuldigingsfactor](#vermenigvuldigingsfactoren):

    $$\large{\textrm{Vermenigvuldigingsfactor} = \frac{75}{100} = 0.75}$$

    Onze nieuwe prijs wordt dus:

    !!! quote ""
        $$\large{0.75 * \Large{\textrm{€}} \large 100 = \Large{\textrm{€}} \large 75}$$


    ??? note "Alternatieve methode"
        We zouden ook eerst het kortingspercentage kunnen bepalen als bedrag, en dan het volledige bedrag min het bedrag korting (het bedrag dat je dus niet hoeft te betalen).

        **<p style="text-align: center;font-size:17px;">Voorbeeld: $25 \%$ korting op een product van €$100$.</p>**
        **<p style="text-align: center;font-size:17px;">Uitwerking</p>**

        We bepalen eerst $25%$ van €$100$ door $25%$ als een vermenigvuldigingsfactor te schrijven:

        $$\large{\textrm{Vermenigvuldigingsfactor} = \frac{25}{100} = 0.25}$$

        Het bedrag korting is dus:

        $$\large{0.25 * \Large{\textrm{€}} \large 100 = \Large{\textrm{€}} \large 25}$$

        Het bedrag dat we moeten betalen wordt dan:

        !!! quote ""
            $$\large{\textrm{Nieuwe prijs} = \Large{\textrm{€}} \large 100 - \Large{\textrm{€}} \large 25 = \Large{\textrm{€}} \large 75}$$


Nu kunnen we de vraag beantwoorden die we helemaal op het begin hadden gesteld. Hoeveel moet je betalen als je $15.3\%$ korting krijgt op iets dat €$10$ kost?

We bepalen eerst het percentage van de prijs dat we moeten betalen. Dit is $100 \%$ min onze korting, en dus:

$$100\% - 15.3 \% = 84.7 \%$$

Onze vraag is dus eigenlijk: wat is $84.7\%$ van €$10$? Dit kunnen we berekenen met behulp van een [vermenigvuldigingsfactor](#vermenigvuldigingsfactoren).

$$\textrm{Vermenigvuldigingsfactor} = \frac{84.7}{100} = 0.847$$

Onze nieuwe prijs wordt dus:

!!! quote ""
    $$\large{0.847 * \Large{\textrm{€}} \large 10 = \Large{\textrm{€}} \large 8.47}$$

??? note "Opmerking afronden"
    Bedragen ronden we af op $2$ decimalen, percentages op $1$ decimaal.

    - $$\large{0.1 * \Large{\textrm{€}} \large 127.75 \approx \Large{\textrm{€}} \large 12.78}$$

    - $$\large{0.1 * 53.4\% \approx 5.3\%}$$


### Voorbeelden
??? example "Voorbeeld 1: Bereken de nieuwe prijs: $75 \%$ korting op €$200$"
    **<p style="text-align: center;font-size:20px;">Bereken de nieuwe prijs: $75 \%$ korting op een product van €$200$</p>**
    **<p style="text-align: center;font-size:20px;">Uitwerking</p>**

    We beginnen eerst met het berekenen van het percentage dat we nu moeten betalen na de korting. Dit doen we door de oude prijs $75\%$ goedkoper te maken. De oude prijs is $100 \%$, dus het nieuwe percentage wordt:

    $$\large{100 \% - 75\% = 25 \%}$$

    De nieuwe prijs is dus $25\%$ van de oude prijs. We bepalen deze $25\%$ door er een vermenigvuldigingsfactor van te maken:

    $$\large{\textrm{Vermenigvuldigingsfactor} = \frac{25}{100} = 0.25}$$

    Nu doen we deze vermenigvuldigingsfactor keer onze oude prijs om de nieuwe prijs te vinden:

    !!! quote ""
        $$\large{\textrm{Nieuwe prijs} = 0.25 * \Large{\textrm{€}} \large 200 = \Large{\textrm{€}} \large 50}$$


??? example "Voorbeeld 2: Bereken de nieuwe prijs: $12\%$ korting op €$19.50$"
    **<p style="text-align: center;font-size:20px;">Bereken de nieuwe prijs: $12\%$ korting op een product van €$19.50$</p>**
    **<p style="text-align: center;font-size:20px;">Uitwerking</p>**

    We beginnen met het bepalen van het percentage dat we moeten bepalen van de originele prijs:

    $$\large{100\% - 12\% = 88\%}$$

    Nu bepalen we wat het nieuwe bedrag is met behulp van een [vermenigvuldigingsfactor](#vermenigvuldigingsfactoren):

    $$\large{\textrm{Vermenigvuldigingsfactor} = \frac{88}{100} = 0.88}$$

    De nieuwe prijs wordt dan:

    !!! quote ""
        $$\large{\textrm{Nieuwe prijs} = 0.88 * \Large{\textrm{€}} \large 19.50 = \Large{\textrm{€}} \large 17.16}$$


??? example "Voorbeeld 3: Bereken de nieuwe prijs: $43.8\%$ korting op €$1992.50$"
    **<p style="text-align: center;font-size:20px;">Bereken de nieuwe prijs: $43.8\%$ korting op een product van €$1992.50$</p>**
    **<p style="text-align: center;font-size:20px;">Uitwerking</p>**

    We beginnen met het bepalen van het percentage dat we moeten bepalen van de originele prijs:

    $$\large{100\% - 43.8\% = 56.2\%}$$

    Nu bepalen we wat het nieuwe bedrag is met behulp van een [vermenigvuldigingsfactor](#vermenigvuldigingsfactoren):

    $$\large{\textrm{Vermenigvuldigingsfactor} = \frac{56.2}{100} = 0.562}$$

    De nieuwe prijs wordt dan:

    !!! quote ""
        $$\large{\textrm{Nieuwe prijs} = 0.562 * \Large{\textrm{€}} \large 1992.50 \approx \Large{\textrm{€}} \large 1119.79}$$

    We ronden hier af op twee decimalen omdat het een bedrag is.


## Percentages bepalen
We hebben net gezien hoe we een bepaald percentage van een getal of bedrag kunnen berekenen. Nu gaan we het omgekeerde bekijken. We willen weten wat het percentage is van een bedrag ten opzichte van een ander bedrag. Stel we moesten bijvoorbeeld maar €5 betalen van iets dat €10 kost. Wat is dan het percentage dat we hebben betaald van het originele bedrag (€10)?

???+ Belangrijk
    Een bepaald percentage van een getal ten opzichte van een ander berekenen we als volgt:

    $$\large{\textrm{Percentage} = \frac{\textrm{Deel}}{\textrm{Geheel}} * 100\%}$$

Dus als we willen weten wat €5 is van €10, moeten we het als volgt berekenen:

$$\textrm{Percentage} = \frac{\large{\textrm€} \normalsize 5}{\large{\textrm€} \normalsize 10} * 100\% $$

$$\textrm{Percentage} = 0.5 * 100\% = 50\%$$

### Voorbeelden
??? example "Voorbeeld 1: Bepaal het percentage: €$20$ van €$1000$"
    **<p style="text-align: center;font-size:20px;">Bepaal het percentage: €$20$ van €$1000$</p>**
    **<p style="text-align: center;font-size:20px;">Uitwerking</p>**

    We willen hier weten wat het "deel" is en wat het "geheel" is. In dit geval is het deel de $20$ en het geheel de $1000$. Het enige wat we nu hoeven te doen is de formule invullen:

    $$\large{\textrm{Percentage} = \frac{\Large{\textrm€} \large 20}{\Large{\textrm€} \large 1000} * 100\% }$$

    !!! quote ""
        $$\large{\textrm{Percentage} = 2\%}$$


??? example "Voorbeeld 2: Bepaal het percentage: $32$ cent van €$12.79$"
    **<p style="text-align: center;font-size:20px;">Bepaal het percentage: $32$ cent van €$12.79$</p>**
    **<p style="text-align: center;font-size:20px;">Uitwerking</p>**

    We willen weer weten wat het "deel" is en wat het "geheel" is. Hier is $32$ cent het deel en $12.79$ het geheel.

    We kunnen $32$ cent ook schrijven als €$0.32$. We moeten namelijk óf twee getallen in euro's door elkaar delen óf twee getallen in centen door elkaar delen, maar gemixt kan niet. Nu kunnen we gewoon de formule invullen:

    $$\large{\textrm{Percentage} = \frac{\Large{\textrm€} \large 0.32}{\Large{\textrm€} \large 12.79} * 100\% }$$

    !!! quote ""
        $$\large{\textrm{Percentage} \approx 2.5\%}$$


??? example "Voorbeeld 3: Bepaal het percentage: €$563$ van €$489$"
    **<p style="text-align: center;font-size:20px;">Bepaal het percentage: €$563$ van €$489$</p>**
    **<p style="text-align: center;font-size:20px;">Uitwerking</p>**

    We moeten hier weer bepalen wat het "deel" is, en wat het "geheel" is. Ookal is hier de €$563$ groter dan de €$489$, is hier nog steeds de €$563$ het deel en €$489$ het geheel. Nu vullen we dus gewoon de formule als volgt in:

    $$\large{\textrm{Percentage} = \frac{\Large{\textrm€} \large 563}{\Large{\textrm€} \large 489} * 100\% }$$

    !!! quote ""
        $$\large{\textrm{Percentage} \approx 115.1\%}$$


## Procentuele toename/afname bepalen
We hebben net gekeken naar het percentage van een getal ten opzichte van een ander getal. Nu kijken we naar wat de toename/afname is van een nieuwe prijs ten opzichte van de oude. Dus stel we hadden eerst een product voor €$10$, maar nu is de prijs verhoogt naar €$15$. Wat is de procentuele toename van de prijs?

???+ Belangrijk
    Om een procentuele toename/afname te bepalen kunnen we de volgende formule gebruiken:

    $$\large{\frac{\textrm{Nieuw} - \textrm{Oud}}{\textrm{Oud}} * 100\%}$$

    "Nieuw" is dus de nieuwe prijs en "oud" is de oude prijs. Een positief getal is een procentuele toename, een negatief getal is een procentuele afname.

Dus als we eerst een product hadden voor €$10$, maar die nu is toegenomen naar €$15$, dan kunnen we de procentuele toename als volgt berekenen:

De €$15$ is de nieuwe prijs en dus "nieuw" en €$10$ is de oude prijs en dus "oud":

$$\frac{\large{\textrm€} \normalsize 15 - \large{\textrm€} \normalsize 10}{\large{\textrm€} \normalsize 10} * 100\% = 50\%$$

Het percentage is positief en dus is er een procentuele toename. Ons eindantwoord wordt dus:

!!! quote ""
    $$\large{\textrm{Procentuele toename van $50\%$}}$$

### Voorbeelden

??? example "Voorbeeld 1: Bepaal de procentuele toename/afname: van €$100$ naar €$80$"
    **<p style="text-align: center;font-size:20px;">Bepaal de procentuele toename/afname: van €$100$ naar €$80$</p>**
    **<p style="text-align: center;font-size:20px;">Uitwerking</p>**

    We hebben hier een oude prijs van €$100$ en die is verlaagt naar een nieuwe prijs van €$80$. "Oud" is dus €$100$ en "nieuw" is €$80$. Dit vullen we in:

    $$\large{\frac{\Large{\textrm€} \large 80 - \Large{\textrm€} \large 100}{\Large{\textrm€} \large 100} * 100\% = -20\%}$$

    Het percentage is negatief, en dit betekent dus dat er een procentuele afname is. In dit geval is dit dus een procentuele afname van $20\%$.

    !!! quote ""
        $$\large{\textrm{Procentuele afname van $20\%$}}$$


??? example "Voorbeeld 2: Bepaal de procentuele toename/afname: van €$53.50$ naar €$57$"
    **<p style="text-align: center;font-size:20px;">Bepaal de procentuele toename/afname: van €$53.50$ naar €$57$</p>**
    **<p style="text-align: center;font-size:20px;">Uitwerking</p>**

    De oude prijs is hier €$53.50$ en de nieuwe prijs wordt €$57$. Als we dit invullen vinden we:

    $$\large{\frac{\Large{\textrm€} \large 57 - \Large{\textrm€} \large 53.50}{\Large{\textrm€} \large 53.50} * 100\% \approx 6.5\%}$$

    We ronden hier af op $1$ decimaal omdat het een percentage is. Dit percentage is positief, dus er is een procentuele toename. Ons eindantwoord wordt dan:

    !!! quote ""
        $$\large{\textrm{Procentuele toename van $6.5\%$}}$$   


??? example "Voorbeeld 3: Bepaal de procentuele toename/afname: van €$9.50$ naar €$3.95$"
    **<p style="text-align: center;font-size:20px;">Bepaal de procentuele toename/afname: van €$9.50$ naar €$3.95$</p>**
    **<p style="text-align: center;font-size:20px;">Uitwerking</p>**

    We hebben hier een prijs die van €$9.50$ naar €$3.95$ gaat. Onze oude prijs is dus €$9.50$ en de nieuwe prijs wordt €$3.95$. Dit kunnen we invullen:

    $$\large{\frac{\Large{\textrm€} \large 3.95 - \Large{\textrm€} \large 9.50}{\Large{\textrm€} \large 9.50} * 100\% \approx -58.4\%}$$

    Weer ronden we af op $1$ decimaal omdat het een percentage is. Dit percentage is negatief, en dus er is sprake van een procentuele afname. Ons eindantwoord wordt dus:

    !!! quote ""
        $$\large{\textrm{Procentuele afname van $58.4\%$}}$$