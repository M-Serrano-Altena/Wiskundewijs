# Basisvaardigheden

## Formules Omschrijven
Formules omschrijven is een hele belangrijke vaardigheid voor alle vakken waar wiskunde in voorkomt. Ook voor natuurkunde is dit heel erg belangrijk. Vaak gaat het lastig omdat de letters het abstract maken, terwijl het met getallen wel goed gaat. Laten we een voorbeeld nemen:

Stel we hebben de volgende formule:

$$A = \frac{B}{C},$$

en we willen $B$ vrijmaken zodat we krijgen $B = \  ...$ . Hoe pakken we dit aan? We moeten aan beide kanten van het '$=$' teken vermenigvuldigen met $C$. Hierdoor valt de $C$ rechts weg, en komt er links bij:

!!! quote ""
    $$\large{A * C = B.}$$

Als je dit nog een beetje abstract vindt, probeer in plaats van de letters het eens met het volgende getallen voorbeeld:

$$3 = \frac{6}{2}.$$

Waarschijnlijk is het nu makkelijker te zien dat als we de $6$ vrij willen maken, dat we de twee naar de andere kant moeten doen zodat we krijgen:

$$3 * 2 = 6.$$

Laten we nu proberen $C$ vrij te maken zodat we krijgen $C = \ ...$ . We gaan door met:

$$A * C = B.$$

Nu kunnen we beide kanten gedeelt door $A$ doen, zodat we krijgen dat:

!!! quote ""
    $$\large{A = \frac{B}{C}.}$$

Als we dit controleren met ons getallen voorbeeld dan vinden we dat:


$$2 = \frac{6}{3},$$

en dit klopt inderdaad. 

## Vergelijkingen Omschrijven
Vergelijkingen omschrijven is eigenlijk hetzelfde als een formule omschrijven. Bij beide gevallen doe je aan beide kanten van het '$=$' teken hetzelfde waardoor de vorm van de formule of vergelijking verandert. Laten we naar een voorbeeld kijken van een vergelijking:

$$2x = 4.$$

De meesten zullen in een keer zien dat dit dus betekent dat $x = 2$, maar toch is het handig om te leren hoe dit wiskundig moet, omdat het vaak niet zo makkelijk zal zijn. Dit probleem los je op door aan beide kanten van het '$=$' teken te delen door $2$. Als we dat doen dan vinden we inderdaad:

!!! quote ""
    $$\Large{x = 2.}$$

Laten we het nu iets ingewikkelder maken:

$$35x + 17 = 262.$$

We doen weer hetzelfde als eerst, maar nu beginnen we door alle termen met $x$ links te houden en alle getallen rechts van het '$=$' teken te doen. We doen dus aan beide kanten van het '$=$' teken $-17$. We krijgen dan:

$$35x = 262 - 17$$

$$35x = 245$$

Nu delen we aan beide kanten door 35 om te vinden:

!!! quote ""
    $$\Large{x = 7.}$$

Laten we naar nog een voorbeeld kijken:

$$\frac{1}{2}x - \frac{1}{12} = -\frac{1}{3} x + 2$$

Kan je dit antwoord nog in een oogopslag zien? Hoogstwaarschijnlijk niet. Maar het stappenplan is nog steeds hetzelfde als net. We beginnen met alle termen met $x$ aan de linker kant te doen, en alle getallen rechts. We beginnen met aan beide kanten $+ \frac{1}{12}$ te doen:

$$\frac{1}{2}x = -\frac{1}{3} x + 2\frac{1}{12}$$

Nu doen we aan beide kanten $+ \frac{1}{3} x$:

$$\frac{1}{2}x + \frac{1}{3} x  =  2\frac{1}{12}$$

Als je niet meer weet hoe je deze twee breuken bij elkaar optelt, zie dit [voorbeeld](#voorbeeld-2) in de sectie [Breuken](#breuken).

$$\frac{5}{6}x =  2\frac{1}{12}$$

Nu doen we aan beide kanten gedeelt door $\frac{5}{6}$ en dan vinden we:

!!! quote ""
    $$\Large{x =  2\frac{1}{2}}$$

## Breuken

??? note "Begrippen 'teller' en 'noemer'"
    Bij breuken gebruiken we vaak de termen "teller" en "noemer". De teller is het getal boven de deelstreep en de noemer is het getal onder de deelstreep. Dus in de volgende breuk:

    $$\Large{\frac{a}{b},}$$

    is $a$ de teller en $b$ de noemer.

Voor breuken gelden er de volgende regels:

???+ Belangrijk
    1. $$\large{\frac{a}{b} + \frac{c}{b} = \frac{a + c}{b}}$$

    2. $$\large{\frac{a}{b} - \frac{c}{b} = \frac{a - c}{b}}$$

    3. $$\large{\frac{a}{b} * \frac{c}{d} = \frac{a * c}{b * d}}$$

    4. $$\large{\frac{\frac{a}{b}}{\frac{c}{d}} = \frac{a}{b} * \frac{d}{c} = \frac{a * d}{b * c}}$$


??? example "Getallen Voorbeeld 1"
    ### Voorbeeld 1
    1. $$\large{\frac{2}{6} + \frac{1}{6} = \frac{2 + 1}{6} = \frac{3}{6} = \frac{1}{2}}$$

    2. $$\large{\frac{2}{6} - \frac{1}{6} = \frac{2 - 1}{6} = \frac{1}{6}}$$

    3. $$\large{\frac{3}{4} * \frac{2}{6} = \frac{3 * 2}{4 * 6} = \frac{6}{24} = \frac{1}{4}}$$

    4. $$\large{\frac{\frac{1}{2}}{\frac{1}{4}} = \frac{1}{2} * \frac{4}{1} = \frac{4}{2} = 2}$$


Optellen en aftrekken kan dus alleen op deze manier als de noemers gelijk aan elkaar zijn. Maar hoe lossen we het op als de noemers niet gelijk aan elkaar zijn? Dit doen we door eerst de noemers gelijk te maken en dan optellen of aftrekken. Daarvoor moeten we kruislings vermenigvuldigen. Dit gaat als volgt:

$$\frac{a}{b} + \frac{c}{d} = \frac{a * d}{b * d} + \frac{c * b}{d * b}.$$

??? note "Extra toelichting"
    Dit mogen we doen omdat we eigenlijk beide breuken keer $1$ doen. Kijk maar:

    $$\large{\frac{a}{b} + \frac{c}{d} = \frac{a}{b} * 1 + \frac{c}{d} * 1,}$$

    en we weten dat een getal gedeelt door zichzelf altijd gelijk is aan $1$. Oftewel, we kunnen de $1$ ook op deze manier schrijven:

    $$\large{\frac{a}{b} + \frac{c}{d} = \frac{a}{b} * \frac{d}{d} + \frac{c}{d} * \frac{b}{b}}$$

    En als we dit uitwerken, vinden we inderdaad:

    !!! quote ""
        $$\large{\frac{a}{b} + \frac{c}{d} = \frac{a * d}{b * d} + \frac{c * b}{d * b}}$$

Omdat de volgorde bij vermenigvuldigen niet uitmaakt, kunnen we dit ook schrijven als:

$$\frac{a}{b} + \frac{c}{d} = \frac{a * d}{b * d} + \frac{b * c}{b * d}$$

Nu zien we dat de noemers gelijk zijn en we de twee tellers gewoon bij elkaar kunnen optellen:
!!! quote ""
    $$\large{\frac{a}{b} + \frac{c}{d} = \frac{a * d + b * c}{b * d}}$$


Voor aftrekken is het stappenplan precies hetzelfde en wordt het antwoord dus:

!!! quote ""
    $$\large{\frac{a}{b} - \frac{c}{d} = \frac{a * d - b * c}{b * d}}$$

??? example "Getallen Voorbeeld 2"
    ### Voorbeeld 2
    1. $$\large{\frac{1}{2} + \frac{1}{3} = \frac{1 * 3}{2*3} + \frac{1*2}{3*2} = \frac{3 + 2}{6} = \frac{5}{6}}$$

    2. $$\large{\frac{1}{2} - \frac{1}{3} = \frac{1*3}{2*3} - \frac{1*2}{3*2} = \frac{3 - 2}{6} = \frac{1}{6}}$$


## Operaties met variabelen
Operaties klinkt als een moeilijk woord, maar dit betekent gewoon dingen zoals optellen, aftrekken, vermenigvuldigen en delen. 

Voor optellen en aftrekken gelden dezelfde regels:

$$\large{2A + A \rightarrow 3A}$$

$$\large{2A + B \rightarrow \mathrm{kan \ niet \ verder \ worden \ versimpelt}}$$

$$\large{2A - A \rightarrow A}$$

$$\large{2A - B \rightarrow \mathrm{kan \ niet \ verder \ worden \ versimpelt}}$$

$$\large{2A + (3A - B) \rightarrow 5A - B}$$

Dus met dezelfde variabelen mag je optellen en aftrekken, met verschillende variabelen mag dit niet. 

Laten we nu kijken naar vermenigvuldigen en delen:

$$\large{2A * A \rightarrow 2A^2}$$

$$\large{2A * 3B \rightarrow 6AB}$$

$$\large{\frac{2A}{4A} \rightarrow \frac{1}{2}}$$

$$\large{\frac{2A}{3B} \rightarrow \mathrm{kan \ niet \ verder \ worden \ versimpelt}}$$

En nu combinaties:

$$\large{2A \left(4A + 3B\right) \rightarrow 8A^2 + 6AB}$$

$$\large{2A \left(\frac{2B}{4A} + \frac{A}{3B}\right) \rightarrow B + \frac{2A^2}{3B}}$$

### Werken met machten en wortels
De regels met machten:

$$\large{\left(a + b\right)^2 \equiv \left(a + b \right) \left(a + b \right) = a^2 + 2ab + b^2}$$

??? note "Extra Toelichting"
    Dit hebben we opgelost door de haakjes weg te werken zoals bij het voorbeeld hiervoor, maar nu staan is het in plaats van $1$ getal voor de haakjes, twee getallen die zelf ook binnen haakjes staan. Maar de methode blijft hetzelfde:

    $$\large{\left(a + b \right) \left(a + b \right) = a \left( a + b \right) + b \left( a + b \right)}$$

    En nu werken we van beide haakjes de haakjes uit:

    $$\large{\left(a + b \right) \left(a + b \right) = a^2 + ab + ba + b^2 }$$

    En omdat de volgorde niet uitmaakt voor vermenigvuldigen kunnen we dit versimpelen tot:

    $$\large{\left(a + b \right) \left(a + b \right) = a^2 + 2ab + b^2}$$

$$\large{\left(a - b\right)^2 \equiv \left(a - b \right) \left(a - b \right) = a^2 - 2ab + b^2}$$

$$\large{ \left(a + b \right) \left(a - b \right) = a^2 - b^2}$$

$$\large{(a*b)^2 = a^2*b^2}$$

$$\large{\left(\frac{a}{b}\right)^2 = \frac{a^2}{b^2}}$$

Dus bij optellen en aftrekken moet je voorzichtig zijn dat je niet alleen de twee variabelen kwadrateerd en bij elkaar optelt of aftrekt, zonder rekening te houden met de kruistermen. Met vermenigvuldigen of delen heb je juist geen kruistermen en is het wel gewoon beide variabelen gekwadrateerd. 

Voor wortels gelden precies dezelfde regels, wat logisch is aangezien je een wortel kan schrijven door tot de macht $\frac{1}{2}$ te doen. Er is wel een uitzondering, namelijk optellen en aftrekken:

$$\large{\sqrt{a + b} \rightarrow \mathrm{kan \ niet \ verder \ worden \ versimpelt}}$$

$$\large{\sqrt{a - b} \rightarrow \mathrm{kan \ niet \ verder \ worden \ versimpelt}}$$


Laten we nu kijken naar hogere orde machten:

$$\large{a^n + a^n = 2 a^n}$$

$$\large{a^n + a^m \rightarrow \mathrm{kan \ niet \ verder \ worden \ versimpelt}}$$

$$\large{a^n + b^n \rightarrow \mathrm{kan \ niet \ verder \ worden \ versimpelt}}$$

$$\large{a^n + b^m \rightarrow \mathrm{kan \ niet \ verder \ worden \ versimpelt}}$$

Voor aftrekken geldt weer precies hetzelfde. Laten we nu kijken naar vermenigvuldigen en delen:

$$\large{a^n * a^m = a^{n+m}}$$

$$\large{\frac{a^n}{a^m} = a^{n-m}}$$

$$\large{a^n * b^n = \left(a * b \right)^n}$$

$$\large{\frac{a^n}{b^n} = \left( \frac{a}{b} \right)^n}$$

$$\large{a^n * b^m \rightarrow \mathrm{kan \ niet \ verder \ worden \ versimpelt}}$$

$$\large{\frac{a^n}{b^m} \rightarrow \mathrm{kan \ niet \ verder \ worden \ versimpelt}}$$

$$\large{\left(a^n\right)^m = a^{n*m}}$$


### Werken met logaritmes
Een logaritme is eigenlijk het omgekeerde van een exponent. Er geldt dus dat:

$$\large{\log{(10^2)} = 2}$$

??? note "Opmerking"
    De afspraak is dat als er geen grondgetal staat bij de logaritme, dat we er dan vanuit gaan dat het een $^{10} \! \log$ is.

#### Regels
$$\large{^a \! \log{(a^n)} = n}$$

$$\large{^a \! \log{(b^n)} = n \ ^a \! \log{(b)}}$$

$$\large{^a \! \log{(b*c)} =  ^a \! \log{(b)} + ^a \! \log{(c)}}$$

$$\large{^a \! \log{(\frac{b}{c})} =  ^a \! \log{(b)} - ^a \! \log{(c)}}$$

$$\large{^a \! \log{(b)} = \frac{^c \! \log{(b)}}{^c \! \log{(a)}}}$$