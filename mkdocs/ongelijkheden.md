# *Ongelijkheden*

## **Lineaire ongelijkheden**

Wat zijn ongelijkheden? Een ongelijkheid is eigenlijk een vergelijking waar iets groter/kleiner is dan iets anders. Dus bijvoorbeeld:

$$3 > 2.$$

Hier staat dat $3$ groter is dan $2$, en in dit geval klopt deze ongelijkheid, want $3$ is inderdaad groter dan $2$. Voor een ongelijkheid hebben we 4 soorten symbolen:

???+ Belangrijk
    ### **<span style="font-size: 19px;">Ongelijkheidstekens**</span>
    $$\Large{\left\{ \begin{array}{l l l l} < & \quad \textrm{betekent: “kleiner dan"}  \\ \leq & \quad \textrm{betekent: “kleiner of gelijk aan"} \\ > & \quad \textrm{betekent: “groter dan"} \\ \geq & \quad \textrm{betekent: “groter of gelijk aan"} \end{array} \right.}$$

### **Lineaire ongelijkheden oplossen**

We kunnen ook vergelijkingen opstellen met ongelijkheden. Over het algemeen gaat het oplossen van zo een vergelijking vrijwel hetzelfde als met een '$=$' teken (zie [Vergelijkingen omschrijven](basisvaardigheden.md#vergelijkingen-omschrijven) om te kijken hoe dat moet). Kijk maar bijvoorbeeld het volgende voorbeeld:

$$2x < 4.$$

We kunnen nu aan beide kanten delen door $2$ om te vinden dat:

!!! quote ""
    $$\large{x < 2}$$

Dit is precies hetzelfde als dat we deden met een de vergelijking $2x = 4$ (zie [Vergelijkingen omschrijven](basisvaardigheden.md#vergelijkingen-omschrijven)). Dit betekent dus dat als er geldt dat $2x$ kleiner is dan $4$, dat er dan ook moet gelden dat $x$ een getal is kleiner dan $2$.

Maar er is een belangrijk onderscheid tussen een vergelijking met een '$=$' teken en met een ongelijkheid.

We kunnen bij ongelijkheden aan beide dingen optellen/aftrekken en vermenigvuldigen/delen, net zoals bij een vergelijking met een '$=$'-teken. Stel we hebben bijvoorbeeld:

$$5 \geq 3.$$

Deze vergelijking klopt, want $5$ is inderdaad groter of gelijk aan $3$ (namelijk groter). Als we beide kanten keer $3$ doen klopt de vergelijking nog steeds:

$$15 \geq 9,$$

en $15$ is inderdaad groter of gelijk aan $9$, dus dit klopt. Doen we bij aan beide kanten $-1$, dan krijgen we:

$$14 \geq 9,$$

en dit klopt ook nog steeds. Maar wat gebeurt er als we beide kanten vermenigvuldigen met een negatief getal? Stel we doen bijvoorbeeld beide kanten keer $-1$:

$$-14 \geq -9.$$

Maar nu klopt de vergelijking niet meer! Want $-14$ is kleiner dan $-9$, niet groter of gelijk aan $-9$. 

Dus om ervoor te zorgen dat de vergelijking nog steeds klopt, moeten we het ongelijkheidsteken altijd wisselen als we vermenigvuldigen met een negatief getal.

???+ Belangrijk
    #### <span style="font-size: 19px;">Ongelijkheidsteken wisselen</span>
    <span style="font-size: 16px;">Het ongelijkheidsteken wisselt in de volgende twee gevallen:</span>

    - <span style="font-size: 16px;">Vermenigvuldiging aan beide kanten met een negatief getal</span>

    - <span style="font-size: 16px;">Volgorde van vergelijking draait om. $\quad \quad \Longrightarrow \quad 2 < x \iff x > 2$</span> <br></br>

    <span style="font-size: 16px;">Het wisselen van het ongelijkheidsteken houdt in:</span>

    $$\Large{ > \textrm{ wordt } < \textrm{ en andersom}}$$

    $$\Large{ \geq \textrm{ wordt } \leq \textrm{ en andersom}}$$


#### <span style="font-size: 18px;">Voorbeelden</span>

??? example "Voorbeeld 1: $3x + 2 > 8$"
    **<p style="text-align: center;font-size:20px;">Los op: $3x + 2 > 8$</p>**
    **<p style="text-align: center;font-size:20px;">Uitwerking</p>**

    Om deze vergelijking op te lossen doen we aan beide kanten $-2$ om alleen de $3x$ term links over te houden:

    $$\large{3x > 6.}$$

    Nu delen we aan beide kanten door $3$ om ons eindantwoord te vinden:

    !!! quote ""
        $$\large{x > 2}$$


??? example "Voorbeeld 2: $-8x - 7 \leq 33$"
    **<p style="text-align: center;font-size:20px;">Los op: $-8x - 7 \leq 33$</p>**
    **<p style="text-align: center;font-size:20px;">Uitwerking</p>**

    We lossen dit op door eerst aan beide kanten $+7$ te doen om links alleen de $-8x$ term over te houden:

    $$\large{-8x \leq 40.}$$

    Nu delen we aan beide kanten met $-8$. Omdat dit een negatief getal is, moeten we het '$\leq$' teken verwisselen naar een '$\geq$' teken (zie [Ongelijkheidsteken wisselen](##ongelijkheidsteken-wisselen)). We vinden dan als eindantwoord:

    !!! quote ""
        $$\large{x \geq -5}$$

??? example "Voorbeeld 3: $x - 4 \geq 2x + 9$"
    **<p style="text-align: center;font-size:20px;">Los op: $x - 4 \geq 2x + 9$</p>**
    **<p style="text-align: center;font-size:20px;">Uitwerking</p>**

    We lossen dit op door eerst alle termen met $x$ naar links te halen en alle getallen rechts. We doen eerst aan beide kanten $+4$:

    $$\large{2x \geq 2x + 13}$$

    Nu doen we aan beide kanten $-2x$:

    $$\large{-x \geq 13.}$$

    We doen nu aan beide kanten keer $-1$. Dit is een negatief getal, dus we [wisselen](##ongelijkheidsteken-wisselen) het ongelijkheidsteken:

    !!! quote ""
        $$\large{x \leq -13.}$$

    ??? note "Opmerking"
        We hadden ook alle $x$ termen naar de rechterkant kunnen halen en alle getalen naar de linkerkant. Laten we kijken wat er dan gebeurt:

        We doen eerst aan beide kanten $-9$:

        $$\large{x - 13 \geq 2x}$$

        En nu doen we aan beide kanten $-x$:

        $$\large{-13 \geq x.}$$

        We willen als oplossing altijd de $x$ term aan de linkerkant hebben, dus moeten we de volgorde omdraaien. Als we dit doen, dan [wisselt](#ongelijkheidsteken-wisselen) het ongelijkheidsteken ook:

        !!! quote ""
            $$\large{x \leq -13.}$$

### **Oplossen met een schets**

Een andere manier van lineaire ongelijkheden oplossen is door twee lijnen te vergelijken. 

Stel we hebben de volgende vergelijking:

$$x - 1 > -x + 2.$$

Laten we zeggen dat we $x - 1$ nu $f(x)$ noemen en $-x+2$ nu $g(x)$. Met andere woorden:

$$f(x) = x - 1 \ \mathrm{en} \ g(x) = -x + 2.$$

De vergelijking kunnen we dan ook schrijven als:

$$f(x) > g(x)$$

Laten we deze twee functies plotten om te kijken wat er gebeurt.

<figure markdown>
  ![Twee lijnen plot](assets/images/ongelijkheden/f(x) = x - 1; g(x) = -x + 2.svg){ width="500"}
  <figcaption>Figuur 1. De lijnen f(x) = x - 1 en g(x) = -x + 2 geplot met hun snijpunt.</figcaption>
</figure>

Laten we eerst het snijpunt bepalen van $f(x)$ en $g(x)$. Dit doen we door de twee vergelijkingen gelijk aan elkaar te stellen.

$$x - 2 = -x + 2$$

$$x = 1 \frac{1}{2}$$

en dit is ook wat we op de grafiek kunnen aflezen. We moesten oplossen voor welke waardes van $x$ er geldt dat:

$$f(x) > g(x).$$

Op de grafiek zijn dit de waardes voor $x$ waar de lijn van $f(x)$ boven die van $g(x)$ ligt. Oftewel dit is voor alles rechts van het snijpunt $x = 1 \frac{1}{2}$. Deze waardes zijn allemaal groter dan $x = 1 \frac{1}{2}$ en dus is onze eindconclusie:

!!! quote ""
    $$\large{x > 1 \frac{1}{2}.}$$

Je hoeft dus dan geen rekening te houden met het wisselen van het ongelijkheidsteken en kan je berederen of het groter of kleiner dan moet zijn.

Hieronder worden dezelfde voorbeelden als [hierboven](#voorbeelden) opgelost, maar nu door middel van een schets.

#### <span style="font-size: 18px;">Voorbeelden (met schets oplossen)</span>

??? example "Voorbeeld 1 (met grafiek): $3x + 2 > 8$"
    **<p style="text-align: center;font-size:20px;">Los op: $3x + 2 > 8$</p>**
    **<p style="text-align: center;font-size:20px;">Uitwerking</p>**

    Als eerst maken we een grafiek van deze vergelijking. We definiëren het volgende:

    $$\large{f(x) = 3x + 2 \ \mathrm{en} \ g(x) = 8.}$$

    <figure markdown>
        ![Twee lijnen plot](assets/images/ongelijkheden/f(x) = 3x + 2; g(x) = 8.svg){ width="500"}
        <figcaption>Figuur 1. De lijnen f(x) = 3x + 2 en g(x) = 8 geplot met hun snijpunt.</figcaption>
    </figure>

    We kunnen het $x$ coördinaat van het snijpunt bepalen door te stellen dat $f(x) = g(x)$ (of door het af te lezen). We vinden dan:

    $$\large{x = 2.}$$

    We willen bepalen wanneer $f(x) > g(x)$. De lijn van $f(x)$ is boven die van $g(x)$ als $x$ groter is dan het snijpunt, $x = 2$. En dus:

    !!! quote ""
        $$\large{x > 2}$$


??? example "Voorbeeld 2 (met grafiek): $-8x - 7 \leq 33$"
    **<p style="text-align: center;font-size:20px;">Los op: $-8x - 7 \leq 33$</p>**
    **<p style="text-align: center;font-size:20px;">Uitwerking</p>**

    We definiëren weer twee functies:

    $$\large{f(x) = -8x - 7 \ \mathrm{en} \ g(x) = 33}$$

    We plotten weer deze twee functies en hun snijpunt.

    <figure markdown>
        ![Twee lijnen plot](assets/images/ongelijkheden/f(x) = -8x - 7; g(x) = 33.svg){ width="500"}
        <figcaption>Figuur 2. De lijnen f(x) = -8x - 7 en g(x) = 33 geplot met hun snijpunt.</figcaption>
    </figure>

    We bepalen weer eerst het snijpunt van $f(x)$ en $g(x)$. Dit kunnen doen door $-8x - 7 = 33$ op te lossen of door het af te lezen. We vinden:

    $$\large{x = -5}.$$

    We wilden weten voor welke waardes van $x$ er geldt dat $f(x) \leq g(x).$ Met andere woorden, dit zijn de waardes voor $x$ waar $f(x)$ en $g(x)$ elkaar snijden of de lijn van $f(x)$ onder die van $g(x)$ is. In Figuur 2 zien we dat dit geldt voor $x = -5$ en alle $x$ waardes groter dan $x = -5$. Onze oplossing is dus:

    !!! quote ""
        $$\large{x \geq -5}$$


??? example "Voorbeeld 3 (met grafiek): $x - 4 \geq 2x + 9$"
    **<p style="text-align: center;font-size:20px;">Los op: $x - 4 \geq 2x + 9$</p>**
    **<p style="text-align: center;font-size:20px;">Uitwerking</p>**

    We lossen dit weer op door middel van een plot. We definiëren:

    $$\large{f(x) = x - 4 \ \mathrm{en} \ g(x) = 2x + 9}$$

    We plotten nu de twee lijnen en hun snijpunt.

    <figure markdown>
        ![Twee lijnen plot](assets/images/ongelijkheden/f(x) = x - 4; g(x) = 2x + 9.svg){ width="500"}
        <figcaption>Figuur 3. De lijnen f(x) = x - 4 en g(x) = 2x + 9 geplot met hun snijpunt.</figcaption>
    </figure>

    Door de vergelijking $x - 4 = 2x + 9$ op te lossen (of het af lezen), vinden we dat het snijpunt is:

    $$\large{x = -13.}$$

    In Figuur 3 zien we dat $f(x) \geq g(x)$ voor $x = -13$ of voor een $x$ kleiner dan $-13$, want dan ligt de grafiek van $f(x)$ boven die van $g(x)$. We hebben dus als eindoplossing:

    !!! quote ""
        $$\large{x \leq -13}$$


## **Kwadratische ongelijkheden**

Voor kwadratische vergelijkingen kunnen we ook een ongelijkheid opstellen. Laten we kijken naar het volgende voorbeeld:

$$(x - 1)(x - 2) > 0.$$

Als hier een '$=$' teken had gestaan hadden we dit kunnen zeggen:

$$(x - 1)(x - 2) = 0$$

$$x - 1 = 0 \ \vee \ x - 2 = 0$$

$$x = 1 \vee x = 2$$

(zie eventueel [Oplossen vorm $x^2 + bx = 0$](kwadratische_vergelijkingen.md#algemene-vorm) voor een toelichting).

Maar let op! We kunnen dit niet zomaar zeggen voor $(x - 1)(x - 2) > 0.$ Want het feit dat de twee termen keer elkaar groter dan $0$ zijn, betekent alleen dat $x - 1$ en $x - 2$ óf beide positief zijn óf beide negatief. 

Maar het is lastig om te bepalen wat het precies moet zijn. Daarom is het handig om kwadratische ongelijkheden op te lossen door middel van een tekening. De [methode](#oplossen-met-een-schets) is eigenlijk redelijk hetzelfde als bij de lineaire ongelijkheden. Laten we de vergelijking hierboven plotten.

<figure markdown>
![Twee grafieken plot](assets/images/ongelijkheden/f(x) = (x - 1)(x - 2); g(x) = 0.svg){ width="500"}
<figcaption>Figuur 1. De grafieken f(x) = (x - 1)(x - 2) en g(x) = 0 geplot met hun snijpunten.</figcaption>
</figure>

We definiëren de volgende functies:

$$f(x) = (x - 1)(x - 2) \ \mathrm{en} \ g(x) = 0.$$

In dit geval is $g(x)$ dus gewoon de $x$-as. Onze originele vergelijking is dus:

$$f(x) > g(x).$$

We hebben eerder gezien dat de snijpunten zijn:

$$x = 1 \ \vee \ x = 2.$$

Dit kunnen we ook aflezen uit de grafiek. Nu moeten we bepalen voor welke $x$ er geldt dat $f(x) > g(x)$. Met andere woorden, alle $x$ waardes waar de grafiek van $f(x)$ boven die van $g(x)$ ligt. We zien in Figuur 1 dat dit geldt voor alle $x$ links van $x = 1$ en alle $x$ rechts van $x = 2$. Oftewel, ons eindantwoord wordt dus:

!!! quote ""
    $$\large{x < -1 \ \vee \ x > 2.}$$

Laten we nu naar een ander voorbeeld kijken. Stel we hebben de vergelijking:

$$x^2 < 1.$$

We definiëren nu dus de volgende functies:

$$f(x) = x^2 \ \mathrm{en} \  g(x) = 1,$$

waarbij er dus geldt dat:

$$f(x) < g(x).$$

Laten we nu deze twee functies plotten.

<figure markdown>
![Twee grafieken plot](assets/images/ongelijkheden/f(x) = x²; g(x) = 1.svg){ width="500"}
<figcaption>Figuur 2. De grafieken f(x) = x² en g(x) = 1 geplot met hun snijpunten.</figcaption>
</figure>

De snijpunten van deze twee functies zijn bij:

$$x = -1 \ \vee \ x = 1,$$

Dit kunnen we oplossen door te stellen dat $x^2 = 1$ en dan oplossen (zie [dit voorbeeld](kwadratische_vergelijkingen.md#voorbeelden)) of door het af te lezen uit de grafiek.

De vraag was voor welke $x$ er geldt dat $f(x) < g(x)$. Dit zijn dus de $x$ waardes waar de grafiek van $f(x)$ onder die van $g(x)$ ligt. We kunnen in Figuur 2 zien dat dit het gebied is waar $x$ groter is dan $-1$, maar kleiner dan $1$. Dit noteren we wiskundig op de volgende manier:

!!! quote ""
    $$\large{-1 < x < 1}$$

Hier staat dus eigenlijk dat $-1$ kleiner is dan $x$ (en dus dat $x$ groter is dan $-1$), maar dat $x$ weer kleiner is dan $1$.

???+ Belangrijk
    ### <span style="font-size: 20px;">**Kwadratische ongelijkheden oplossen**</span>

    <span style="font-size: 16px;">De methode om een kwadratische ongelijkheid op te lossen is als volgt:</span>

    - <span style="font-size: 16px;">Definiëer twee functies van beide kanten van het ongelijkheidsteken.</span>
    - <span style="font-size: 16px;">Bepaal de snijpunten van deze twee grafieken: los de vergelijking op door het ongelijkheidsteken te vervangen door een '$=$' teken. $\quad \Longrightarrow x = a \vee x = b$</span>
    - <span style="font-size: 16px;">Schets de twee functies en bepaal uit deze schets het gebied waar de $x$ waardes voldoen aan de vergelijking, dus waar de grafiek van $f(x)$ boven/onder die van $g(x)$ ligt.</span><br></br>    

    *<span style="font-size: 16px;">$\Longrightarrow f(x) > g(x)$ betekent dat we moeten kijken naar het gebied waar $f(x)$ boven $g(x)$ ligt. 
    $\Longrightarrow f(x) < g(x)$ betekent dat we moeten kijken naar het gebied waar $f(x)$ onder $g(x)$ ligt.</span>* <br></br>

    - <span style="font-size: 16px;">Noteer dit wiskundig:</span>
    
        * <span style="font-size: 15px;">Als het gebied alle waardes tussen $a$ en $b$ is: $a < x < b$.</span>
        
        * <span style="font-size: 15px;">Als het gebied alle waardes behalve het gebied tussen $a$ en $b$ is: $x < a \ \vee x > b$.</span>

    <figure markdown>
        ![Twee grafieken plot](assets/images/ongelijkheden/f(x) = (x - a)(x - b); g(x) = 0.svg){ width="500"}
    </figure>


### **Voorbeelden**
??? example "Voorbeeld 1: $x^2 + 10x + 4 < 15$"
    **<p style="text-align: center;font-size:20px;">Los op: $x^2 + 10x + 4 < 15$</p>**
    **<p style="text-align: center;font-size:20px;">Uitwerking</p>**

    We beginnen met het definiëren de volgende twee functies:

    $$\large{f(x) = x^2 + 10x + 4 \ \mathrm{en} \ g(x) = 15,}$$

    zodat:

    $$\large{f(x) < g(x).}$$

    We bepalen eerst de snijpunten van de twee functies:

    $$\large{f(x) = g(x)}$$

    $$\large{x^2 + 10x + 4 = 15}$$

    We kunnen hier aan beide kanten $-15$ doen:

    $$\large{x^2 + 10x - 11 = 0}$$
    
    We kunnen dit oplossen met behulp van [ontbinden in factoren](kwadratische_vergelijkingen.md#ontbinden-in-factoren). We vinden dan dat we de vergelijking ook kunnen schrijven als:

    $$\large{(x + 11)(x - 1) = 0}$$

    $$\large{x + 11 = 0 \ \vee \ x - 1 = 0}$$

    Onze snijpunten zijn dus bij:

    $$\large{x = -11 \ \vee \ x = 1.}$$

    Nu schetsen we de twee grafieken.

    <figure markdown>
        ![Twee grafieken plot](assets/images/ongelijkheden/f(x) = x² + 10x + 4; g(x) = 15.svg){ width="500"}
        <figcaption>Figuur 1. De grafieken f(x) = x² + 10x + 4 en g(x) = 15 geplot met hun snijpunten.</figcaption>
    </figure>

    We zien in Figuur 1 dat de $x$ waardes waarvoor geldt dat $f(x) < g(x)$, in het gebied tussen $-11$ en $1$ zitten, want daar is de grafiek van $f(x)$ onder die van $g(x)$. De oplossing is dus:

    !!! quote ""
        $$\large{-11 < x < 1}$$



??? example "Voorbeeld 2: $x^2 + 25 \geq 16$"
    **<p style="text-align: center;font-size:20px;">Los op: $x^2 + 25 \geq 16$</p>**
    **<p style="text-align: center;font-size:20px;">Uitwerking</p>**

    We beginnen weer met het definiëren van de volgende twee functies:

    $$\large{f(x) = x^2 + 15 \ \mathrm{en} \ g(x) = 16,}$$

    zodat:

    $$\large{f(x) \geq g(x).}$$

    We bepalen de snijpunten van de twee functies:

    $$f(x) = g(x)$$

    $$x^2 + 25 = 16$$

    We doen aan beide kanten $-25$:

    $$x^2 = -9.$$

    We zien hier dat we een negatief getal hebben, en dus betekent dit dat er geen oplossingen zijn (zie [Opmerking negatief getal](kwadratische_vergelijkingen.md#opmerkingen)). Met andere woorden, de twee functies snijden elkaar niet. Laten we twee functies schetsen om dit te controleren.

    <figure markdown>
        ![Twee grafieken plot](assets/images/ongelijkheden/f(x) = x² + 25; g(x) = 16.svg){ width="500"}
        <figcaption>Figuur 1. De grafieken f(x) = x² + 25 en g(x) = 16 geplot.</figcaption>
    </figure>

    We zien inderdaad dat deze twee functies elkaar nooit snijden. We willen weten wanneer er geldt dat $f(x) \geq g(x)$, oftewel wanneer de grafiek van $f(x)$ boven die van $g(x)$ ligt. In Figuur 2 kunnen we zien dat de grafiek van $f(x)$ altijd boven die van $g(x)$ ligt. Ons eindantwoord wordt dus:

    !!! quote ""
        $$\large{\textrm{Voor alle } x}$$



<!-- (x - 9/4)^2 -->
??? example "Voorbeeld 3: $-x^2 + 9x - 12 \geq x^2 - 1 \frac{7}{8}$" 
    **<p style="text-align: center;font-size:20px;">Los op: $-x^2 + 9x - 12 \geq x^2 - 1 \frac{7}{8}$</p>**
    **<p style="text-align: center;font-size:20px;">Uitwerking</p>**

    We beginnen met het definiëren van de volgende twee functies:

    $$\large{f(x) = - x^2 + 9x - 12 \ \mathrm{en} \ g(x) = x^2 - 1 \frac{7}{8},}$$

    zodat:

    $$\large{f(x) \geq g(x).}$$

    We willen als eerst de snijpunten bepalen van deze twee functies:

    $$\large{f(x) = g(x)}$$

    $$\large{-x^2 + 9x - 12 = x^2 - 1 \frac{7}{8}.}$$

    We halen alle termen naar de linker kant door beide kanten $-x^2$ en $+ 1 \frac{7}{8}$ te doen:

    $$\large{-2x^2 + 9x - 10 \frac{1}{8} = 0.}$$

    Er zit een breuk in deze vergelijking, dus we gebruiken meteen de [*abc* formule](kwadratische_vergelijkingen.md#de-abc-formule). We hebben:

    $$\large{a = -2, \ b = 9, \ c = -10 \frac{1}{8}}$$

    De discriminant wordt dan:

    $$D = 9^2 - 4 * -2 * -10 \frac{1}{8} = 0$$

    We vullen dit nu in:

    $$\large{x = \frac{-9 \pm \sqrt{0}}{2*-2}}$$

    $$\large{x = 2 \frac{1}{4}}$$

    Er is dus maar $1$ oplossing voor deze vergelijking, wat we dus ook hadden kunnen zien aan het feit dat onze discriminant $0$ is. Laten we de twee grafieken schetsen.

    <figure markdown>
        ![Twee grafieken plot](assets/images/ongelijkheden/f(x) = - x² + 9x - 12; g(x) = x² - 1.875.svg){ width="500"}
        <figcaption>Figuur 1. De grafieken $f(x) = - x^2 + 9x - 12$ en $g(x) = x^2 - 1 \frac{7}{8}$ geplot.</figcaption>
    </figure>

    We willen weten voor welke $x$ er geldt dat $f(x) \geq g(x)$. Dit zijn dus de waardes voor $x$ waarvoor er geldt dat de grafiek van $f(x)$ boven die van $g(x)$ ligt, of dat ze dezelfde hetzelfde zijn en dus elkaar snijden. 
    
    In Figuur 3 zien we echter dat de grafiek van $f(x)$ bij elke waarde voor $x$ onder die van $g(x)$ ligt, behalve bij het snijpunt, want daar zijn ze gelijk aan elkaar. Ons eindantwoord is dus dat dit alleen geldt voor het snijpunt, en dus:

    !!! quote ""
        $$\large{\textrm{Alleen voor } x = 2 \frac{1}{4}}$$
