# *De Primitieve Functie*

## **Introductie Primitieven**

Een primitieve is eigenlijk precies het omgekeerde van een afgeleide. Stel we hebben bijvoorbeeld de volgende afgeleide:

$$f'(x) = 3x^2$$

En we willen bepalen wat de originele functie $f(x)$ is. Misschien zou je kunnen bedenken dat de functie dat hier bij hoort de volgende vorm heeft:

$$f(x) = x^3,$$

want als we $f(x)$ nu afleiden, dan krijgen we inderdaad $3x^2$. Maar we weten ook dat de afgeleide van een constante (los getal zonder $x$) $0$ is. Dus we kunnen elke willekeurige constante toevoegen aan $f(x)$ en dan klopt het nog steeds. Bijvoorbeeld:

$$f_6(x) = x^3 + 6 \longrightarrow f_6'(x) = 3x^2$$

$$f_{13}(x) = x^3 + 13 \longrightarrow f_{13}'(x) = 3x^2$$

Omdat we elk willekeurig getal kunnen toevoegen, schrijven we het algemener op:

$$f(x) = x^3 + c$$

en deze $c$ noemen we de **integratieconstante**.

Wat we net hebben gedaan heet *primitiveren*. We bepalen dan de zogenaamde *primitieve* van een functie. Een primitieve is eigenlijk een functie die met afleiden weer terug gaat naar de originele functie. En we noteren een primitieve met een hoofdletter. Dus als:

$$g(x) = 3x^2,$$

dan is de primitieve:

$$G(x) = x^3 + c.$$

Net zoals bij de afgeleides hebben we bij primitiveren een tabel met veel voorkomende functies en hun primitieven.

???+ Belangrijk
    ### **Tabel met veel voorkomende functies**

    | Functie                            | Primitieve                                   |
    | ---------------------------------- | -------------------------------------------- |
    | $\large{f(x) = 0}$                 | $\large{F(x) = c}$                          |
    | $\large{f(x) = a}$                 | $\large{F(x) = ax + c}$                          |
    | $\large{f(x) = ax^n}$              | $\large{F(x) = \dfrac{1}{n + 1} \cdot ax^{n+1} + c}$           |
    | $\large{f(x) = e^x}$               | $\large{F(x) = e^x + c}$                        |
    | $\large{f(x) = a^x}$               | $\large{F(x) = \dfrac{a^x}{\ln(a)} + c}$         |
    | $\large{f(x) = \dfrac{1}{x}}$      | $\large{F(x) = \ln &#124; x &#124;}$         |
    | $\large{f(x) = \ln(x)}$            | $\large{F(x) = x \ln(x) - x + c}$                |
    | $\large{f(x) = \ ^a \! \log(x)}$   | $\large{F(x) = \dfrac{1}{\ln(a)} \cdot \left(x \ln(x) - x \right) + c}$ |
    | $\large{f(x) = \sin(x)}$           | $\large{F(x) = -\cos(x) + c}$                  |
    | $\large{f(x) = \cos(x)}$           | $\large{F(x) = \sin(x) + c}$                 |

    waarbij $n$ en $a$ constantes zijn (losse getallen zonder $x$). 
    
    $c$ is de zogenaamde *integratieconstante*. Deze constante komt er bij elke functie die je primitiveert erbij.

    <br>

    ### **Regels**

    Bij primitiveren hebben we geen [productregel](afgeleide.md#regels) of [quotiÃ«ntregel](afgeleide.md#regels), maar wel de [somregel](afgeleide.md#regels) en (deels) de [kettingregel](afgeleide.md#regels).

    |               | Functie                            | Primitieve                                                                                            |
    | ------------- | ---------------------------------- | ----------------------------------------------------------------------------------------------------- |
    | Somregel      | $\large{f(x) = g(x) + h(x)}$       | $\large{F(x) = G(x) + H(x)}$                                                                       |                                                 |
    | Kettingregel  | $\large{f(x) = f(ax + b)}$           | $\large F(x) = \frac{1}{a} \cdot F(ax + b)$ |

    ***<p style="text-align: left;font-size:17px;">Let op!</p>***
    
    De kettingregel voor primitieven geldt alleen voor lineare functies als binnenste functie. Er mag namelijk geen extra $x$ term bij komen door de kettingregel. Want door die extra $x$ term zou de afgeleide van deze primitieve niet meer de originele functie zijn.

### **Voorbeelden**

??? example "Voorbeeld 1: Bepaal de primitieve van $f(x) = 2x^2$"
    **<p style="text-align: center;font-size:20px;">Bepaal de primitieve van de functie $f(x) = 2x^2$</p>**
    **<p style="text-align: center;font-size:20px;">Uitwerking</p>**

    Deze functie is van de vorm $f(x) = ax^n$, met hier $a=2$ en $n=2$. Om de primitieve te bepalen bij zo'n vorm, moeten we eerst de macht met $1$ verhogen. Dus de $2$ in de macht wordt een $3$. En daarna doen we 1 gedeeld door deze macht ervoor (vergeet de $+c$ niet):

    $$\large{F(x) = \dfrac{1}{3} \cdot 2 x^3 + c}$$

    Als we dit versimpelen, dan vinden we:

    !!! quote ""
        $$\large{F(x) = \dfrac{2}{3}x^3 + c}$$



??? example "Voorbeeld 2: Bepaal de primitieve van $f(x) = x^3 + 6x - 4$"
    **<p style="text-align: center;font-size:20px;">Bepaal de primitieve van de functie $f(x) = x^3 + 6x - 4$</p>**
    **<p style="text-align: center;font-size:20px;">Uitwerking</p>**

    Bij [Regels](#regels) zien we dat we bij primitiveren ook de somregel kunnen gebruiken, net zoals bij afgeleides. We kunnen dus van elke term apart de primitieve bepalen. Bij de eerste twee doen we de macht $+1$ en halen deze macht 1 gedeeld door ervoor: <br><br>
    
    - Functie: $\quad x^{3}$ $\qquad \Longrightarrow \qquad$ Primitieve: $\quad \dfrac{1}{4}x^4$
    - Functie: $\quad 6x$ $\qquad \Longrightarrow \qquad$ Primitieve: $\quad \dfrac{1}{2} \cdot 6x^2 = 3x^2$

    <br><br>
    De laatste term is gewoon een constante, dus van de vorm $f(x) = a$. De primitieve van deze vorm is $F(x) = ax$, dus in ons geval wordt dat: <br><br>

    - Functie: $\quad -4$ $\qquad \Longrightarrow \qquad$ Primitieve: $\quad -4x$

    <br><br>
    Als we dit nu allemaal samenvoegen (en $+c$ toevoegen), vinden we:

    !!! quote ""
        $$\large{F(x) = \dfrac{1}{4}x^4 + 3x^2 - 4x + c}$$




??? example "Voorbeeld 3: Bepaal de primitieve van $f(x) = (3x - 7)^2$"
    **<p style="text-align: center;font-size:20px;">Bepaal de primitieve van de functie $f(x) = (3x - 7)^2$</p>**
    **<p style="text-align: center;font-size:20px;">Uitwerking</p>**

    Om dit op te lossen werken we eerst de haakjes uit:

    $$\large{f(x) = 9x^2 - 42x + 49}$$

    Nu kunnen we de primitieve nemen van de losse termen. We doen bij de eerste twee de macht $+1$ en dan $1$ gedeeld door de nieuwe macht ervoor. Bij het losse getal voegen we alleen een $x$ toe:

    $$\large{F(x) = \dfrac{1}{3} \cdot 9x^3 - \dfrac{1}{2} \cdot 42x^2 + 49x + c}$$

    Als we dit versimpelen, dan vinden we:

    !!! quote ""
        $$\large{F(x) = 3x^3 - 21x^2 + 49x + c}$$

??? example "Voorbeeld 4: Bepaal de primitieve van $f(x) = 6\sqrt{x}$"
    **<p style="text-align: center;font-size:20px;">Bepaal de primitieve van de functie $f(x) = 6\sqrt{x}$</p>**
    **<p style="text-align: center;font-size:20px;">Uitwerking</p>**

    Om dit op te lossen moeten we de wortel eerst schrijven als een macht $\frac{1}{2}$:

    $$\large{f(x) = 6x^{\frac{1}{2}}}$$

    Deze functie is van de vorm $f(x) = ax^n$. Om dit te primitiveren doen we de macht $+1$ en zetten 1 gedeeld door de nieuwe macht ervoor:

    $$\large{F(x) = \dfrac{1}{1 \frac{1}{2}} \cdot 6x^{1 \frac{1}{2}} + c}$$

    Als we dit versimpelen:

    $$\large{F(x) = \dfrac{2}{3} \cdot 6x^{1 \frac{1}{2}} + c}$$

    $$\large{F(x) = 4x^{1 \frac{1}{2}} + c}$$

    We hadden in de vraag geen breuk in de macht, dus dat moeten we weer schrijven met wortels. We hebben een macht $1 \frac{1}{2}$, dus dat kunnen we schrijven als $x$ (de $1$ in de macht) keer $\sqrt{x}$ (de $\frac{1}{2}$ in de macht):

    !!! quote ""
        $$\large{F(x) = 4x\sqrt{x} + c}$$


??? example "Voorbeeld 5: Bepaal de primitieve van $f(x) = \dfrac{3x\sqrt{x}}{2x^3}$"
    **<p style="text-align: center;font-size:20px;">Bepaal de primitieve van de functie $f(x) = \dfrac{3x\sqrt{x}}{2x^3}$</p>**
    **<p style="text-align: center;font-size:20px;">Uitwerking</p>**

    Om dit te primitieveren, moeten we deze functie eerst schrijven in de vorm $f(x) = ax^n$. Om dit te doen schrijven we de wortel als eerst als een macht $\frac{1}{2}$:

    $$\large{f(x) = \dfrac{3x \cdot x^{\frac{1}{2}}}{2x^3}}$$

    We kunnen nu de $x$ termen in de teller combineren. We hebben twee $x$ termen keer elkaar, dus moeten we de machten bij elkaar op tellen:

    $$\large{f(x) = \dfrac{3x^{1 \frac{1}{2}}}{2x^3}}$$

    Nu kunnen we de twee overige $x$ termen door elkaar delen. Als we twee $x$ termen met elkaar delen, doen we de machten juist min elkaar:

    $$\large{f(x) = \dfrac{3}{2} \cdot x^{1 \frac{1}{2} - 3}}$$

    Nu kunnen we de macht versimpelen:

    $$\large{f(x) = \dfrac{3}{2} \cdot x^{-1 \frac{1}{2}}}$$

    Nu staat de functie in de vorm $f(x) = ax^n$ en kunnen we het primitiveren. We doen dan de macht $+1$ en halen $1$ gedeeld door deze nieuwe macht ervoor:

    $$\large{F(x) = \dfrac{1}{-\frac{1}{2}} \cdot \dfrac{3}{2} \cdot x^{-\frac{1}{2}} + c}$$

    En als we dit versimpelen:

    $$\large{F(x) = -2 \cdot \dfrac{3}{2} \cdot x^{-\frac{1}{2}} + c}$$

    $$\large{F(x) = -3x^{-\frac{1}{2}} + c}$$

    We hadden in de vraag geen negatieve of breuk in de macht, dus dat moeten we weer schrijven als breuk en met wortels. We veranderen eerst de '$-$' in de macht met $1$ gedeeld door:

    $$\large{F(x) = -3 \cdot \dfrac{1}{x^{\frac{1}{2}}} + c}$$

    En de macht $\frac{1}{2}$ kunnen we ook schrijven als wortel:

    $$\large{F(x) = -3 \cdot \dfrac{1}{\sqrt{x}} + c}$$

    We kunnen ook nog eventueel de $3$ in de breuk zetten:

    !!! quote ""
        $$\large{F(x) = - \dfrac{3}{\sqrt{x}} + c}$$


??? example "Voorbeeld 6: Bepaal de primitieve van $f(x) = 5\cos(x)$"
    **<p style="text-align: center;font-size:20px;">Bepaal de primitieve van de functie $f(x) = 5\cos(x)$</p>**
    **<p style="text-align: center;font-size:20px;">Uitwerking</p>**

    De primitieve van een cosinus kunnen we vinden in de [tabel](#tabel-met-veel-voorkomende-functies). Dit is namelijk $\sin(x)$. De primitieve van deze functie wordt dus:

    !!! quote ""
        $$\large{F(x) = 5\sin(x) + c}$$



??? example "Voorbeeld 7: Bepaal de primitieve van $f(x) = \sin(2x)$"
    **<p style="text-align: center;font-size:20px;">Bepaal de primitieve van de functie $f(x) = \sin(2x)$</p>**
    **<p style="text-align: center;font-size:20px;">Uitwerking</p>**

    De primitieve van een sinus kunnen we opzoeken in de [tabel](#tabel-met-veel-voorkomende-functies). Dit is namelijk $-\cos(x)$. Als we dit zouden willen primitiveren, dan zou onze eerste gok misschien zijn:

    $$\large{\widetilde{F}(x) = -\cos(2x) + c}$$

    Maar als we dit weer gaan afleiden, dan krijgen we door de [kettingregel](afgeleide.md#regels) een extra factor $2$:
    
    $$\large{\widetilde{F}'(x) = 2\sin(2x)}$$
    
    Omdat we deze factor niet willen, moeten we die bij de primitieve weg compenseren door $\frac{1}{2}$ ervoor toe te voegen:

    !!! quote ""
        $$\large{F(x) = -\dfrac{1}{2}\cos(2x) + c}$$



??? example "Voorbeeld 8: Bepaal de primitieve van $f(x) = e^{4x + 7}$"
    **<p style="text-align: center;font-size:20px;">Bepaal de primitieve van de functie $f(x) = e^{4x + 7}$</p>**
    **<p style="text-align: center;font-size:20px;">Uitwerking</p>**

    We hebben hier te maken met een $e$ macht en we weten dat de afgeleide van een $e$ macht zichzelf is. Dit betekent dus ook dat de primitieve van een $e$ macht zichzelf moet zijn. Dus als eerstte gok proberen we:

    $$\large{\widetilde{F}(x) = e^{4x + 7}}$$

    Maar als we deze functie weer afleiden, krijgen we door de [kettingregel](afgeleide.md#regels) een extra factor $4$:

    $$\large{\widetilde{F}'(x) = 4 \cdot e^{4x + 7}}$$

    Omdat we deze factor niet willen, compenseren we hem weg door in de primitieve $\frac{1}{4}$ toe te voegen:

    !!! quote ""
        $$\large{F(x) = \dfrac{1}{4}e^{4x + 7} + c}$$



??? example "Voorbeeld 9: Bepaal de primitieve van $f(x) = \dfrac{14}{x}$"
    **<p style="text-align: center;font-size:20px;">Bepaal de primitieve van de functie $f(x) = \dfrac{14}{x}$</p>**
    **<p style="text-align: center;font-size:20px;">Uitwerking</p>**

    We hebben hier een functie van de vorm $f(x) = \frac{1}{x}$, niet van de vorm $f(x) = ax^n$. Deze primitieve van deze vorm is $f(x) = \ln|x|$:

    !!! quote ""
        $$\large{F(x) = 14\ln|x|}$$



??? example "Voorbeeld 10: Bepaal de primitieve van $f(x) = \ ^2 \! \log(x)$"
    **<p style="text-align: center;font-size:20px;">Bepaal de primitieve van de functie $f(x) = \ ^2 \! \log(x)$</p>**
    **<p style="text-align: center;font-size:20px;">Uitwerking</p>**

    Deze functie is van de vorm $^a \! \log(x)$, met hier $a=2$. De primitieve van deze vorm kunnen we opzoeken in de [tabel](#tabel-met-veel-voorkomende-functies). Daar vinden we dat het van de vorm $F(x) = \frac{1}{\ln(a)} \cdot \left( x \ln(x) - x \right) + c$ is. In ons geval wordt dat dus:

    !!! quote ""
        $$\large{F(x) = \frac{1}{\ln(2)} \cdot \left( x \ln(x) - x \right) + c}$$



??? example "Voorbeeld 11: Bepaal de primitieve van $f(x) = \ln(9x - 2)$"
    **<p style="text-align: center;font-size:20px;">Bepaal de primitieve van de functie $f(x) = \ln(9x - 2)$</p>**
    **<p style="text-align: center;font-size:20px;">Uitwerking</p>**


    Deze functie is van de vorm $f(x) = \ln(x)$. In de [tabel](#tabel-met-veel-voorkomende-functies) kunnen we zien dat de primitieve van deze vorm $F(x) = x \ln(x) - x + c$ is. In ons geval hebben we geen $x$ maar $9x - 2$. We moeten dus alle $x$ in deze vorm vervangen voor $9x - 2$:

    $$\large{\widetilde{F}(x) = (9x - 2) \ln(9x-2) - (9x - 2) + c}$$

    Maar als we dit afleiden, dan zouden we door de [kettingregel](afgeleide.md#regels) een extra factor $9$ krijgen. Om die weg te compenseren voegen wij een factor $\frac{1}{9}$ toe:

    $$\large{F(x) = \dfrac{1}{9} \left( (9x - 2) \ln(9x - 2) - (9x - 2) \right) + c}$$

    Dit kunnen we eventueel nog iets verder versimpelen:

    $$\large{F(x) = (x - \dfrac{2}{9}) \ln(9x - 2) - (x - \dfrac{2}{9}) + c}$$

    En omdat we al de integratieconstante $c$ hebben toegevoegd, kunnen we de $- \frac{2}{9}$ op het einde weg laten. $c$ kan namelijk alle getallen zijn, dus een extra factor $- \frac{2}{9}$ maakt niet uit. $c - \frac{2}{9}$ kan namelijk nog steeds alle getallen zijn, hetzelfde als alleen $c$:

    !!! quote ""
        $$\large{F(x) = (x - \dfrac{2}{9}) \ln(9x - 2) - x + c}$$


## **Introductie Integralen**
We kunnen integralen gebruiken om een oppervlakte onder een grafiek te bepalen. Maar hoe werkt het en hoe lossen we het op?

### **Oppervlakte onder een grafiek**

Stel we willen de oppervlakte $V$ bepalen onder deze grafiek, hoe doen we dat?

<figure markdown>
![Functie met oppervlakte V onder de grafiek](assets/images/primitieven/Oppervlakte onder de grafiek.svg){ width="500" }
    <figcaption>Figuur 1. Functie geplot met oppervlakte $V$ onder de grafiek.</figcaption>
</figure>

Deze oppervlakte heeft een lastige vorm, dus we kunnen het niet zomaar bepalen door lengte keer breedte te gebruiken... Of toch wel? 

Als we deze oppervlakte $V$ indelen in allemaal kleine rechthoeken, dan kunnen we de oppervlaktes van alle rechthoekjes bij elkaar optellen. En deze totale oppervlakte zou dan hetzelfde zijn als de oppervlakte $V$.

<figure markdown>
![Functie met oppervlakte V onder de grafiek](assets/images/primitieven/Oppervlakte onder de grafiek (met 10 rechthoeken).svg){ width="500" }
    <figcaption>Figuur 2. Functie geplot met $10$ rechthoeken onder de grafiek. De breedte van de rechthoeken is $\Delta x$. De hoogte is de waarde van de functie bij de $x$ waar de rechthoek begint.</figcaption>
</figure>

De oppervlakte van Ã©Ã©n rechthoek kunnen we bepalen door lengte keer breedte te doen. De breedte van alle rechthoeken is hetzelfde, dus die noemen we $\Delta x$. Maar de lengte (hier hoogte) is afhankelijk van welke rechthoek we naar kijken.

Laten we bijvoorbeeld kijken naar het eerste rechthoekje. De hoogte van deze rechthoek is het $y$-coÃ¶rdinaat van de functie bij het begin van deze rechthoek. Dus als de rechthoek begint bij $x_1$, dan is de hoogte $f(x_1)$. De oppervlakte van het eerste rechthoekje wordt dan dus:

$$\textrm{Opp rechthoek 1} = f(x_1) \cdot \Delta x$$

En op dezelfde manier is de oppervlakte van rechthoek $2$:

$$\textrm{Opp rechthoek 2} = f(x_2) \cdot \Delta x$$

En zo kunnen we verder gaan voor de andere rechthoeken. De totale oppervlakte wordt dan:

$$\textrm{Opp alle rechthoeken} = f(x_1) \cdot \Delta x + f(x_2) \cdot \Delta x + f(x_3) \cdot \Delta x \ + \ ...$$

Dit wordt een beetje een gedoe om helemaal uit te schrijven, dus we schrijven het iets korter op:

$$\textrm{Opp alle rechthoeken} = \sum_{i=1}^{10} f(x_i) \cdot \Delta x$$

Hier is $\sum$ het sommatieteken. We zeggen hier dus eigenlijk "verander $i$ steeds van $1$ tot $10$ en tel al deze termen bij elkaar op".

Het enige probleem is dat dit niet helemaal hetzelfde is als oppervlakte $V$ (zie Figuur 2). We hebben namelijk aan de bovenkant een paar stukjes van $V$ niet meegenomen. Het is dus alleen maar een *benadering*.

Maar we kunnen de benadering wel beter maken door meer rechthoeken te gebruiken. Dit zijn er bijvoorbeeld $100$: 

<figure markdown>
![Functie met oppervlakte V onder de grafiek](assets/images/primitieven/Oppervlakte onder de grafiek (met 100 rechthoeken).svg){ width="500" }
    <figcaption>Figuur 3. Functie geplot met $100$ rechthoeken onder de grafiek.</figcaption>
</figure>

Dit is bijvoorbeeld al een stuk beter. Het is nog steeds niet precies hetzelfde als oppervlakte $V$, maar we komen steeds meer in de buurt. We hebben nu dus:

$$\textrm{Opp alle rechthoeken} = \sum_{i=1}^{100} f(x_i) \cdot \Delta x$$

Als we meer rechthoekjes gebruiken, wordt de breedte van elke rechthoek ($\Delta x$) ook steeds kleiner. Dus als we deze breedte oneindig klein zouden kunnen maken, dan wordt onze benadering zÃ³ goed, dat het eigenlijk geen benadering meer is. 

We kunnen dus de oppervlakte van $V$ bepalen door oneindig veel rechthoeken te gebruiken. Om dit te doen laten we de breedte $\Delta x$ naar $0$ gaan:

$$V = \lim_{\Delta x \ \to \ 0} \ \sum_{i=1}^{n} f(x_i) \cdot \Delta x$$

En dit kunnen we ook noteren als:

$$V = \int_a^b f(x) \, dx$$

We schrijven $dx$ in plaats van $\Delta x$ om aan te geven dat het om een oneindig kleine afstand gaat. $a$ en $b$ zijn hier de grenzen van het oppervlak. Dus bij oppervlakte $V$ zou gelden: $a=9$ en $b=13$.

Deze notatie noemen we een *integraal*. En het mooie van zo'n integraal is dat we nu niet meer de oppervlakte van elke rechthoek apart bij elkaar op hoeven te tellen. Met oneindig veel rechthoeken zou je namelijk een tijdje bezig zijn... <br><br>

### **Integralen Uitwerken**

We kunnen een *integraal* uitwerken door de primitieve te gebruiken. Laten we hiernaar kijken met behulp van een voorbeeld. Stel we hebben bijvoorbeeld de volgende functie:

$$f(x) = 6x^2$$

In Figuur 1 is deze functie geschetst met een oppervlakte $V$ onder deze grafiek. 

<figure markdown>
![Functie met oppervlakte V onder de grafiek](assets/images/primitieven/f(x) = 6x^2.svg){ width="500" }
    <figcaption>Figuur 4. De grafiek $f(x) = 6x^2$ geplot met oppervlakte $V$. Deze oppervlakte onder de functie $f(x)$ gaat van $x=0$ tot $x=1$.</figcaption>
</figure>

Zoals we bij de sectie [Oppervlakte onder een grafiek](#oppervlakte-onder-een-grafiek) hebben gezien, kunnen we de oppervlakte $V$ bepalen met een integraal. Een integraal heeft de volgende vorm:

$$V = \int_a^b f(x) \, dx,$$

waarbij $a$ en $b$ de grenzen zijn van de oppervlakte. Dus in ons geval start de oppervlakte van $V$ bij $x=0$ en eindigt bij $x=1$:

$$V = \int_0^1 f(x) \, dx$$

Nu vullen we $f(x)$ ook in:

$$V = \int_0^1 6x^2 \, dx$$

Nu moeten we de functie *integreren*. Dit is eigenlijk hetzelfde als primitiveren, alleen dan moeten we daarna nog de grenzen invullen:

$$V = \int_a^b f(x) \, dx = F(b) - F(a)$$

Laten we dus eerst de functie primitiveren. 

We hebben $6x^2$ als functie en dit is van de vorm $f(x) = ax^n$. Om deze vorm te primitiveren, moeten we de macht $+1$ doen en dan $1$ gedeeld door deze nieuwe macht ervoor zetten:

$$F(x) = \dfrac{1}{3} \cdot 6 x^{3} + c$$

Als we dit versimpelen, krijgen we:

$$F(x) = 2 x^{3} + c$$

Nu moeten we de grenzen gaan invullen en min elkaar doen. We krijgen dan dus:

$$V = F(1) - F(0)$$

$$V = 2 \cdot 1^3  + c - \left( 2 \cdot 0^3 + c \right)$$

$$V = 2 + c - c$$

!!! quote ""
    $$\large{V = 2}$$

De oppervlakte van $V$ is dus $2$.

Zoals we hier kunnen zien, vallen de $c$ tegen elkaar weg. Dit is altijd het geval bij integralen met grenzen, dus hoeven we hier de $c$ niet op te schrijven. 

???+ Belangrijk

    #### **<span style="font-size: 18px;">Algemene Vorm</span>**

    Een integraal los je op door de primitieve te bepalen en daarna de grenzen in te vullen: 

    $$\large{V = \int_a^b f(x) \, dx = F(b) - F(a)}$$

    Hier zijn $a$ en $b$ de grenzen van de integraal. Dus bij een oppervlakte is $a$ de linkergrens van de oppervlakte, en $b$ de rechtergrens.


??? note "Bepaalde en Onbepaalde Integralen"
    We hebben net gekeken naar *bepaalde* integralen. Dit zijn integralen met grenzen, dus van de vorm:

    $$\large{V = \int_a^b f(x) \, dx = F(b) - F(a)}$$

    We hebben ook *onbepaalde* integralen. Dit zijn integralen zonder grenzen. Dit lijkt misschien ingewikkeld, maar eigenlijk is het gewoon een andere manier om een primitieve op te schijven:

    $$\large{\int f(x) \, dx = F(x)}$$


??? note "Negatieve Integralen"
    Als een oppervlakte onder de $x$-as ligt, geeft dit een negatieve bijdrage aan een integraal. In het voorbeeld hierboven hebben we gezien dat de oppervlakte $V$ van Figuur 4 $2$ is:

    $$\large{V = \int_0^1 6x^2 \, dx = 2}$$

    Maar als we niet $6x$ gebruiken, maar $-6x$, dan wordt onze integraal ook negatief:

    $$\large{V_2 = \int_0^1 -6x^2 \, dx}$$

    $$\large{V_2 = \left[ -2x^3 \right]_0^1}$$

    $$\large{V_2 = -2}$$

    En als we deze nieuwe functie tekenen, dan zien we dat we precies dezelfde oppervlakte hadden als net, maar dan onder de $x$-as.

    <figure markdown>
    ![Functie met oppervlakte V onder de grafiek](assets/images/primitieven/f(x) = -6x^2.svg){ width="500" }
        <figcaption>Figuur 5. De grafiek $f(x) = -6x^2$ geplot met oppervlakte $V$. Deze oppervlakte onder de functie $f(x)$ gaat van $x=0$ tot $x=1$.</figcaption>
    </figure>

    Dit betekent dus ook dat als we een even grote oppervlakte boven de $x$-as hebben als onder de $x$-as, dat de integraal $0$ wordt.

    <figure markdown>
    ![Functie met oppervlakte V onder de grafiek](assets/images/primitieven/f(x) = sin(x).svg){ width="500" }
        <figcaption>Figuur 6. De grafiek $f(x) = \sin(x)$ geplot met oppervlakte $I$ en $II$. Samen gaan deze oppervlaktes van $x=-\pi$ tot $x=\pi$. Omdat $I$ boven de $x$-as even groot is als $II$ onder de $x$-as, is de totale oppervlakte $0$.</figcaption>
    </figure>

    ??? abstract "Bewijs dat de totale oppervlakte van Figuur 6 uitkomt op $0$"
        We kunnen dit zelf ook gewoon berekenen met de kennis die we nu hebben. De oppervlakte onder $f(x) = \sin(x)$ gaat van $-\pi$ tot $\pi$. Onze integraal wordt dus:

        $$\large{V = \int_{-\pi}^{\pi} \sin(x) \, dx}$$

        We kunnen in de [tabel](#tabel-met-veel-voorkomende-functies) zien dat de primitieve van $\sin(x)$ is $-\cos(x)$:

        $$\large{V = \left[  -\cos(x) \right]_{-\pi}^{\pi}}$$

        Nu vullen we de grenzen in:

        $$\large{V = -\cos(\pi) - -\cos(-\pi)}$$

        $$\large{V = -\cos(\pi) + \cos(-\pi)}$$

        We weten dat zowel $\cos(\pi)$ als $\cos(-\pi)$ is $-1$, dus:

        $$\large{V = - -1 + -1}$$

        $$\large{V = 1 - 1}$$

        !!! quote ""
            $$\large{V = 0}$$



#### **<span style="font-size: 21px;">Voorbeelden</span>**

??? example "Voorbeeld 1: Los op $I = \int_1^4 3x \, dx$"
    **<p style="text-align: center;font-size:20px;">Los op $I = \int_1^4 3x \, dx$</p>**

    Om dit op te lossen moeten we eerst de functie $3x$ primitiveren. Deze functie is van de vorm $f(x) = ax^n$. Om de primitieve van deze vorm te bepalen, doen we de macht $+1$ en zetten $1$ gedeeld door deze nieuwe macht ervoor:

    $$\large{I = \left[ \dfrac{1}{2} \cdot 3x^2 \right]_1^4}$$

    De integratieconstante $c$ mogen we weglaten omdat het toch wegvalt als we de grenzen invullen. Als we dit verder versimpelen, krijgen we:

    $$\large{I = \left[ 1 \dfrac{1}{2} x^2 \right]_1^4}$$

    Nu kunnen we de grenzen gaan invullen:

    $$\large{I = 1 \dfrac{1}{2} \cdot 4^2 - 1 \dfrac{1}{2} \cdot 1^2}$$

    En als we dit uitwerken, dan vinden we:

    $$\large{I = 24 - 1 \dfrac{1}{2}}$$

    !!! quote ""
        $$\large{I = 22 \dfrac{1}{2}}$$


??? example "Voorbeeld 2: Los op $I = \int_{-2}^{2} 2x^3 - 6x^2 + x - 3 \, dx$"
    **<p style="text-align: center;font-size:20px;">Los op $I = \int_{-2}^{2} 2x^3 - 6x^2 + x - 3 \, dx$</p>**

    Om dit op te lossen moeten we eerst de functie primitiveren. 
    
    De eerste $3$ termen hebben de vorm $f(x) = ax^n$. Dus daar doen we de macht $+1$ en zetten $1$ gedeeld door deze nieuwe macht ervoor. De laatste term is een los getal zonder $x$, dus daar voegen we gewoon een $x$ toe:

    $$\large{I = \left[ \dfrac{1}{4} \cdot 2x^4 + \dfrac{1}{3} \cdot -6x^3 + \dfrac{1}{2} x^2 - 3x \right]_{-2}^{2}}$$

    Als we dit versimpelen, krijgen we:

    $$\large{I = \left[ \dfrac{1}{2} x^4 + -2x^3 + \dfrac{1}{2} x^2 - 3x \right]_{-2}^{2}}$$

    Nu vullen we de grenzen in:

    $$\large{I = \dfrac{1}{2} \cdot 2^4 + -2 \cdot 2^3 + \dfrac{1}{2} \cdot 2^2 - 3 \cdot 2 - \left( \dfrac{1}{2} \cdot (-2)^4 + -2 \cdot (-2)^3 + \dfrac{1}{2} \cdot (-2)^2 - 3 \cdot -2 \right)}$$

    En als we dit uitwerken, krijgen we:

    $$\large{I = \dfrac{1}{2} \cdot 16 + -2 \cdot 8 + \dfrac{1}{2} \cdot 4 - 6 - \left( \dfrac{1}{2} \cdot 16 + -2 \cdot -8 + \dfrac{1}{2} \cdot 4 + 6 \right)}$$

    $$\large{I = 8 - 16 + 2 - 6 - \left( 8 + 16 + 2 + 6 \right)}$$

    $$\large{I = -12 - \left( 32 \right)}$$

    !!! quote ""
        $$\large{I = -44}$$



??? example "Voorbeeld 3: Bereken de oppervlakte van vlakdeel $V$ onder de functie $f(x) = -x^2 + 2x + 3$"
    *<p style="text-align: center;font-size:20px;">Vlakdeel $V$ wordt ingesloten door de functie $f(x) = -x^2 + 2x + 3$, de $x$-as en de $y$-as.</p>*

    <br>

    **<span style="font-size: 17px;">a) Bereken de oppervlakte van vlakdeel $V$.</span>**

    **<span style="font-size: 17px;">b) De lijn $x=p$ verdeelt $V$ in twee gelijke oppervlaktes. Bepaal $p$ op $3$ decimalen nauwkeurig.</span>**

    **<p style="text-align: center;font-size:20px;">Uitwerking</p>**

    <br>

    **<span style="font-size: 17px;">a)</span>**

    Om dit op te lossen, is het handig om een schets te maken van de situatie.

    <figure markdown>
    ![Functie met oppervlakte V onder de grafiek](assets/images/primitieven/f(x) = -x^2 + 2x + 3.svg){ width="500" }
        <figcaption>Figuur 1. De grafiek $f(x) = -x^2 + 2x + 3$ geplot met vlakdeel $V$. Vlakdeel $V$ wordt ingesloten door $f(x)$, de $x$-as en de $y$-as.</figcaption>
    </figure>

    Om de oppervlakte $V$ te bepalen, schrijven we eerst de [algemene vorm](#algemene-vorm) van een integraal op:

    $$\large{V = \int_a^b f(x) \, dx}$$

    Om dit op te lossen moeten we eerst de grenzen bepalen. We weten dat $V$ begint bij de $y$-as, dus bij $x=0$. Vlakdeel $V$ eindigt bij het rechter snijpunt met de $x$-as, dus die moeten we eerst bepalen.

    De [snijpunten met de $x$-as](kwadratische_vergelijkingen.md#snijpunten-met-de-x-as) bepalen we door de volgende vergelijking op te lossen:

    $$\large{f(x) = 0}$$

    $$\large{-x^2 + 2x + 3 = 0}$$

    Om dit op te lossen, doen we eerst alles keer $-1$:

    $$\large{x^2 - 2x - 3 = 0}$$

    We kunnen dit nu oplossen door het te [ontbinden in factoren](#kwadratische_vergelijkingen.md#ontbinden-in-factoren). We moeten twee getallen verzinnen die keer elkaar $-3$ zijn en plus elkaar $-2$. Dit zijn de factoren $-3$ en $1$. We krijgen dus:

    $$\large{(x - 3)(x + 1) = 0}$$

    Hieruit volgt:

    $$\large{x - 3 = 0 \ \vee \ x + 1 = 0}$$

    $$\large{x = 3 \ \vee \ x = -1}$$

    Wij wilden het rechter snijpunt weten, en dat is in dit geval $x=3$. De grenzen zijn dus $a=0$ en $b=3$:

    $$\large{V = \int_0^3 f(x) \, dx}$$

    Nu kunnen we $f(x)$ invullen:

    $$\large{V = \int_0^3 -x^2 + 2x + 3 \, dx}$$

    Dit zijn allemaal termen plus elkaar, dus we kunnen gewoon alle losse termen apart integreren. 
    
    De eerste twee termen zijn van de vorm $f(x) = ax^n$, dus daar doen we de macht $+1$ en dan $1$ gedeeld door de nieuwe macht ervoor. De laatste term is alleen een getal, dus daar voegen we gewoon een $x$ toe:

    $$\large{V = \left[ -\dfrac{1}{3}x^3 + \dfrac{1}{2} \cdot 2x^2 + 3x \right]_0^3}$$

    $$\large{V = \left[ -\dfrac{1}{3}x^3 + x^2 + 3x \right]_0^3}$$

    Nu kunnen we de grenzen invullen en min elkaar doen:

    $$\large{V = -\dfrac{1}{3} \cdot 3^3 + 3^2 + 3 \cdot 3 - \left( -\dfrac{1}{3} \cdot 0^3 + 0^2 + 3 \cdot 0 \right)}$$

    Als we dit versimpelen, vinden we:

    $$\large{V = -\dfrac{1}{3} \cdot 27 + 9 + 9 - 0}$$

    $$\large{V = -9 + 18}$$

    !!! quote ""
        $$\large{V = 9}$$

    <br><br>

    **<span style="font-size: 17px;">b)</span>**

    We weten dat de lijn $x=p$ vlakdeel $V$ verdeelt in twee gelijke oppervlaktes. Laten we dit weer tekenen zodat we een beetje kunnen begrijpen wat de situatie is:

    <figure markdown>
    ![Functie met oppervlakte V onder de grafiek](assets/images/primitieven/f(x) = -x^2 + 2x + 3 (gesplitst).svg){ width="500" }
        <figcaption>Figuur 2. De grafiek $f(x) = -x^2 + 2x + 3$ geplot met vlakdeel $V$ verdeelt in $2$ gelijke delen. De twee delen worden gesplitst door de lijn $x=p$.</figcaption>
    </figure>

    We weten uit vraag a) dat de totale oppervlakte $V=9$ is, dus de oppervlakte van $I$ en $II$ zijn beide $4 \frac{1}{2}$:

    $$\large{I = 4\dfrac{1}{2}}$$
    
    Om $p$ te bepalen gebruiken we oppervlakte $I$, maar oppervlakte $II$ gebruiken kan ook. 

    We kunnen oppervlakte $I$ ook schrijven als integraal:

    $$\large{I = \int_0^p -x^2 + 2x + 3 \, dx}$$

    Oppervlakte $I$ gaat van $0$ tot $p$, dus vandaar dat dat ook de grenzen in de integraal zijn. We kunnen nu de functie integreren (zie eventueel weer vraag a) ):

    $$\large{I = \left[ -\dfrac{1}{3} x^3 + x^2 + 3x \right]_0^p}$$

    Nu vullen we de grenzen in:

    $$\large{I = -\dfrac{1}{3} p^3 + p^2 + 3p - \left( -\dfrac{1}{3} 0^3 + 0^2 + 30 \right)}$$

    $$\large{I = -\dfrac{1}{3} p^3 + p^2 + 3p}$$

    We weten dus ook dat $I = 4 \frac{1}{2}$, dus kunnen we de volgende vergelijking opstellen:

    $$\large{-\dfrac{1}{3} p^3 + p^2 + 3p = 4 \dfrac{1}{2}}$$

    Dit is een vergelijking met een $x^3$, dus dit is lastig om zelf op te lossen. Maar gelukkig stond er in de vraag geen algebraÃ¯sch of exact, dus mogen we het met onze grafische rekenmachine oplossen.

    We voeren in:

    $$\large{\left\{ \begin{array}{ l l } y_1 = -\dfrac{1}{3} x^3 + x^2 + 3x  \\ y_2 = 4 \dfrac{1}{2} \end{array} \right.}$$

    De optie intersect geeft:

    $$\large{\left\{ \begin{array}{ l l l } x_1 \approx -2.5640  \\ x_2 \approx 1.2091 \\ x_3 \approx 4.3548 \end{array} \right.}$$

    We hebben hier $3$ oplossingen, dus welke oplossing komt overeen met $p$? 
    
    We weten dat $p$ in het vlakdeel $V$ ligt, dus het moet een waarde tussen $0$ en $3$ zijn. Dit betekent dat het alleen maar $x_2 \approx 1.2091$ kan zijn. We moesten afronden op $3$ decimalen, dus wordt ons eindantwoord:

    !!! quote ""
        $$\large{p \approx 1.209}$$


    
??? example "Voorbeeld 4: Bereken exact de oppervlakte van vlakdeel $V$ onder de functie $f(x) = \cos(x)$"
    *<p style="text-align: center;font-size:20px;">Vlakdeel $V$ wordt ingesloten door de functie $f(x) = \cos(x)$ op het domein $[0, \pi]$, de lijn $x = \frac{1}{6} \pi$ en de lijn $x = p$, met $p > \frac{1}{6} \pi$.</p>*

    <br>

    **<span style="font-size: 17px;">a) Bereken de oppervlakte van vlakdeel $V$ voor $p = \frac{2}{3} \pi$.</span>**

    **<span style="font-size: 17px;">b) Bepaal $p$ als $V$ precies $\dfrac{1}{2}$ is.</span>**

    **<p style="text-align: center;font-size:20px;">Uitwerking</p>**

    <br>

    **<span style="font-size: 17px;">a)</span>**

    Als eerst maken we een schets om de situatie beter te kunnen begrijpen.

    <figure markdown>
    ![Functie met oppervlakte V onder de grafiek](assets/images/primitieven/f(x) = cos(x).svg){ width="500" }
        <figcaption>Figuur 3. De grafiek $f(x) = \cos(x)$ geplot met vlakdeel $V$. Het vlakdeel $V$ gaat van $x = \frac{1}{6} \pi$ tot $x = \frac{2}{3} \pi$.</figcaption>
    </figure>

    Om de oppervlakte van $V$ te berekenen moeten we de volgende integraal opstellen:

    $$\large{V = \int_{\frac{1}{6} \pi}^{\frac{2}{3} \pi} \cos(x) \, dx}$$

    In de [tabel](#tabel-met-veel-voorkomende-functies) kunnen we zien dat de primitieve van $\cos(x)$ is $\sin(x)$.\:

    $$\large{V = \left[ \sin(x) \right]_{\frac{1}{6} \pi}^{\frac{2}{3} \pi}}$$ 

    Nu vullen we de grenzen in:

    $$\large{V = \sin(\frac{2}{3} \pi) - \sin(\frac{1}{6} \pi)}$$ 

    En als we dit uitwerken, vinden we:

    !!! quote ""
        $$\large{V = \dfrac{1}{2} \sqrt{3} - \dfrac{1}{2}}$$

    <br><br>

    **<span style="font-size: 17px;">b)</span>**

    Nu hebben willen we $p$ weten wanneer er geldt dat $V=\frac{1}{2}$. We hebben de integraal al berekend bij a), we moeten alleen de grenzen nog aanpassen. De nieuwe grenzen die we nu hebben zijn $x = \frac{1}{6} \pi$ en $x = p$:

    $$\large{V = \left[ \sin(x) \right]_{\frac{1}{6} \pi}^{p}}$$ 

    Nu vullen we deze grenzen in:

    $$\large{V = \sin(p) - \sin(\frac{1}{6} \pi)}$$ 

    En als we dit versimpelen:

    $$\large{V = \sin(p) - \frac{1}{2}}$$

    We wilden $p$ weten wanneer $V = \frac{1}{2}$, dus moeten we de volgende vergelijking oplossen:

    $$\large{\sin(p) - \frac{1}{2} = \frac{1}{2}}$$

    We halen eerst alle getallen naar rechts:

    $$\large{\sin(p) = 1}$$

    Om dit op te lossen moeten we eerst aan beide kanten een sinus hebben. We kunnen op de [ eenheidscirkel](goniometrie.md#de-eenheidscirkel) aflezen dat dit bij $\frac{1}{2} \pi$ is, dus:

    $$\large{\sin(p) = \sin(\frac{1}{2} \pi)}$$

    Nu kunnen we de [algemene oplossing](goniometrie.md) gebruiken voor een sinus:

    $$\large{p = \frac{1}{2} \pi + k \cdot 2 \pi \ \vee \ p = \pi - \frac{1}{2} \pi + k \cdot 2 \pi}$$

    $$\large{p = \frac{1}{2} \pi + k \cdot 2 \pi \ \vee \ p = \frac{1}{2} \pi + k \cdot 2 \pi}$$

    In dit geval hebben we twee keer dezelfde set oplossingen, dus dit wordt gewoon:

    $$\large{p = \frac{1}{2} \pi + k \cdot 2 \pi}$$

    We hadden in de vraag gegeven gekregen dat de functie op het domein $[0, \pi]$ ligt. Dit betekent dat we alleen de oplossingen willen die tussen $0$ en $\pi$ liggen. In dit geval is dat er alleen maar $1$:

    !!! quote ""
        $$\large{p = \frac{1}{2} \pi}$$ 



??? example "Voorbeeld 5: Bereken de oppervlakte van vlakdeel $V$ onder de functie $f(x) = \frac{2}{x}$"
    *<p style="text-align: center;font-size:20px;">Vlakdeel $V$ wordt ingesloten door de functie $f(x) = \frac{2}{x}$, de $x$-as, de lijn $x=-1$ en de lijn $x=p$, met $p < -1$.</p>*

    <br>

    **<span style="font-size: 17px;">a) Bereken de oppervlakte van vlakdeel $V$ met $p = 1000$.</span>**

    **<span style="font-size: 17px;">b) Bepaal de factor waarmee $p$ moet toenemen om de oppervlakte van $V$ te verdubbelen</span>**

    **<p style="text-align: center;font-size:20px;">Uitwerking</p>**

    <br>

    **<span style="font-size: 17px;">a)</span>**

    We beginnen met het maken van een schets om de situatie beter te begrijpen.

    <figure markdown>
    ![Functie met oppervlakte V onder de grafiek](assets/images/primitieven/f(x) = 2 !divide! x.svg){ width="500" }
        <figcaption>Figuur 4. De grafiek $f(x) = \frac{1}{x}$ geplot met vlakdeel $V$. Het vlakdeel $V$ gaat van $x = -1000$ (te groot om weer te geven in de schets) tot $x = -1$.</figcaption>
    </figure>

    Om dit op te lossen moeten we eerst de integraal opstellen. We hebben de grenzen gekregen geven, dus onze integraal wordt:

    $$\large{V = \int_{-1000}^{-1} \dfrac{2}{x} \, dx}$$
    
    In de [tabel](#tabel-met-veel-voorkomende-functies) kunnen we zien dat de primitieve van $\frac{1}{x}$ is $\ln|x|$. Nu hebben we nog een extra $2$, dus in ons geval krijgen we:

    $$\large{V = \left[ 2\ln|x| \right]_{-1000}^{-1}}$$

    Als we de grenzen invullen, krijgen we:

    $$\large{V = 2\ln|-1| \ - \ 2\ln|-1000|}$$

    En nu zien we waarom de absolute waarde nemen hier zo belangrijk is. Want een logaritme van een negatief getal bestaat niet. Maar gelukkig maakt de absolute waarde het weer positieve getallen:

    $$\large{V = 2\ln(1) - 2\ln(1000)}$$

    Het logaritme van $1$ is altijd $0$ ($e^0$ is namelijk $1$), dus we kunnen dit versimpelen naar:

    $$\large{V = -2\ln(1000)}$$

    We kunnen eventueel de $1000$ nog schrijven als $10^3$ en dan de derde macht uit de $\ln$ halen:

    $$\large{V = 3\cdot -2\ln(10)}$$

    !!! quote ""
        $$\large{V = -6\ln(10)}$$

    <br><br>

    **<span style="font-size: 17px;">b)</span>**

    We willen dat de oppervlakte van $V$ verdubbelt, dus onze nieuwe oppervlakte wordt:

    $$\large{V = 2 \cdot -6\ln(10)}$$

    $$\large{V = -12\ln(10)}$$

    We willen de grens $x=p$ bepalen, dus die laten we staan bij de grenzen. We hebben de primitieve bij a) al berekend:

    $$\large{V = \left[ 2\ln|x| \right]_{p}^{-1}}$$

    Nu vullen we deze grenzen in:

    $$\large{V = 2\ln|-1| \ - \ 2\ln|p|}$$

    We weten dat $\ln(1)$ is $0$, dus dit kunnen we versimpelen naar:

    $$\large{V = -2\ln|p|}$$

    Nu kunnen we dit gelijk stellen aan $2$ keer de oppervlakte die van a) die we net hebben berekend:

    $$\large{-2\ln|p| = -12\ln(10)}$$

    Nu kunnen wij aan beide kanten delen door $-2$:

    $$\large{\ln|p| = 6\ln(10)}$$

    Om de logaritmes weg te werken, stoppen we de $6$ in de logaritme als macht:

    $$\large{\ln|p| = \ln(10^6)}$$

    Nu kunnen we de logaritme aan beide kanten weghalen:
    
    $$\large{|p| = 10^6}$$

    We hebben nu dat $|p|$ gelijk is aan $10^6$, dus dit betekent dat er twee opties zijn:

    $$\large{p = 10^6 \ \vee \ p = -10^6}$$

    We hebben in de vraag gekregen dat $p < 1$, dus de juiste oplossing is:

    $$\large{p = 10^6}$$

    $$\large{p = 1 \, 000 \, 000}$$

    We moesten in de vraag bepalen met welke factor $p$ groter werd. $p$ is van $1000$ naar $1 \, 000 \, 000$ gegaan, en dit is een toename van een factor $1000$:

    !!! quote ""
        $$\large{\textrm{Toename met een factor } 1000}$$ 


??? example "Voorbeeld 6: Bereken exact de oppervlakte van vlakdeel $V$ onder de functie $f(x) = \sqrt{x}$"
    *<p style="text-align: center;font-size:20px;">Vlakdeel $V$ wordt ingesloten door de functie $f(x) = \sqrt{x}$, de $x$-as en de lijn $x = p$, met $p > 1$. Vlakdeel $W$ wordt ingesloten door de grafiek van $f(x)$, de $x$-as, de lijn $x=2$ en de lijn $x = 2p$</p>*

    <br>

    **<span style="font-size: 17px;"> Bereken exact de oppervlakte van vlakdeel $V$ als vlakdeel $W$ $\sqrt{2}$ keer zo groot is als $V$.</span>**

    **<p style="text-align: center;font-size:20px;">Uitwerking</p>**

    <br>

    Als eerst is het handig om een schets te maken van de situatie om te begrijpen wat we moeten doen.

    <figure markdown>
    ![Functie met oppervlakte V onder de grafiek](assets/images/primitieven/f(x) = sqrt(x).svg){ width="500" }
        <figcaption>Figuur 5. De grafiek $f(x) = \sqrt{x}$ geplot met vlakdeel $V$ en $W$. Vlakdeel $W$ is $\sqrt{2}$ keer groter dan vlakdeel $V$.</figcaption>
    </figure>

    Laten we eerst de oppervlakte van vlakdeel $V$ uitdrukken in $p$. Vlakdeel $V$ ligt tussen $x=0$ en $x=p$:

    $$\large{V = \int_0^p \sqrt{x} \, dx}$$

    Laten we dit integreren. Om dit te doen, willen we $\sqrt{x}$ schrijven in de vorm $f(x) = ax^n$. We doen dit door de wortel te schrijven als macht $\frac{1}{2}$:

    $$\large{V = \int_0^p x^{\frac{1}{2}} \, dx}$$

    Om deze vorm te integreren, doen we de macht $+1$ en dan halen we $1$ gedeeld door deze nieuwe macht ervoor:

    $$\large{V = \left[\dfrac{1}{1 \frac{1}{2}} x^{1\frac{1}{2}} \right]_0^p}$$

    En dit kunnen we versimpelen naar:

    $$\large{V = \left[\dfrac{2}{3} x^{1\frac{1}{2}} \right]_0^p}$$

    Nu vullen we de grenzen in:

    $$\large{V = \dfrac{2}{3} p^{1\frac{1}{2}} - \dfrac{2}{3} \cdot 0^{1\frac{1}{2}}}$$

    $$\large{V = \dfrac{2}{3} p^{1\frac{1}{2}}}$$

    Nu doen we hetzelfde met de oppervlakte van $W$. Het is dezelfde functie, maar dan met andere grenzen. De grenzen gaan nu van $x=2$ tot $x=2p$:

    $$\large{W = \left[\dfrac{2}{3} x^{1\frac{1}{2}} \right]_2^{2p}}$$

    Nu vullen we de grenzen in:

    $$\large{W = \dfrac{2}{3} (2p)^{1\frac{1}{2}} - \dfrac{2}{3} \cdot 2^{1\frac{1}{2}}}$$

    Als we dit versimpelen, krijgen we:

    $$\large{W = \dfrac{4\sqrt{2}}{3} p^{1\frac{1}{2}} - \dfrac{4\sqrt{2}}{3}}$$

    Nu dat we $V$ en $W$ hebben uitgedrukt in $p$, kunnen we een vergelijking opstellen. We weten namelijk dat:

    $$\large{W = \sqrt{2} \cdot V}$$

    Nu kunnen we allebei de oppervlaktes invullen en oplossen om $p$ te vinden:

    $$\large{\dfrac{4\sqrt{2}}{3} p^{1\frac{1}{2}} - \dfrac{4\sqrt{2}}{3} = \sqrt{2} \cdot \dfrac{2}{3} p^{1\frac{1}{2}}}$$

    $$\large{\dfrac{4\sqrt{2}}{3} p^{1\frac{1}{2}} - \dfrac{4\sqrt{2}}{3} = \dfrac{2\sqrt{2}}{3} p^{1\frac{1}{2}}}$$

    Nu kunnen we de termen met $p$ aan de linker kant zetten en het getal rechts:

    $$\large{\dfrac{4\sqrt{2}}{3} p^{1\frac{1}{2}} - \dfrac{2\sqrt{2}}{3} p^{1\frac{1}{2}} = \dfrac{4\sqrt{2}}{3}}$$

    De ene term met $p^{1 \frac{1}{2}}$ heeft een factor $\frac{4\sqrt{2}}{3}$ en de andere heeft een factor $\frac{2\sqrt{2}}{3}$. Dus het enige verschil is dat de ene een $4$ heefft en de andere een $2$, dus we kunnen ze gewoon samenvoegen door $4 - 2$ doen:

    $$\large{\dfrac{2\sqrt{2}}{3} p^{1\frac{1}{2}} = \dfrac{4\sqrt{2}}{3}}$$

    Nu delen we beide kanten door $\frac{2\sqrt{2}}{3}$:

    $$\large{p^{1\frac{1}{2}} = 2}$$

    En nu maken we doen we beide kanten tot de macht $\frac{2}{3}$ om $p$ vrij te maken:

    $$\large{p = 2^{\frac{2}{3}}}$$

    Nu dat we $p$ hebben gevonden, kunnen we het in de formule voor $V$ stoppen om de oppervlakte van $V$ te bepalen:

    $$\large{V = \dfrac{2}{3} \left( 2^{\frac{2}{3}} \right)^{1\frac{1}{2}}}$$

    En als we dit uitwerken, vinden we:

    $$\large{V = \dfrac{2}{3} \cdot 2}$$

    !!! quote ""
        $$\large{V = 1 \dfrac{1}{3}}$$



??? example "Voorbeeld 7: Bereken de oppervlakte van vlakdeel $V$ onder de functie $f(x) = \left( 4x - 7 \right)^3 - 10x + 18$"
    *<p style="text-align: center;font-size:20px;">Vlakdeel $V$ wordt ingesloten door de functie $f(x) = \left( 4x - 7 \right)^3 - 10x + 18$, de $x$-as en de buitenste twee snijpunten met de $x$-as.</p>*

    <br>

    **<span style="font-size: 17px;">Bereken de oppervlakte van $V$ op $2$ decimalen nauwkeurig.</span>**

    **<p style="text-align: center;font-size:20px;">Uitwerking</p>**

    Laten we eerst beginnen met het maken van een schets, zodat we de situatie een beetje kunnen begrijpen.

    <figure markdown>
    ![Functie met oppervlakte V onder de grafiek](assets/images/primitieven/f(x) = (4x-7)^3 -10x + 18.svg){ width="500" }
        <figcaption>Figuur 6. De grafiek $f(x) = \left( 4x - 7 \right)^3 - 10x + 18$ geplot met vlakdeel $V$. Vlakdeel $V$ ligt tussen de buitenste twee snijpunten met de $x$-as.<figcaption>
    </figure>

    Om de oppervlakte $V$ te kunnen bepalen, moeten we eerst de grenzen bepalen. En dit doen we door de [snijpunten met de $x$-as](kwadratische_vergelijkingen.md#snijpunten-met-de-x-as) te bepalen. We moeten dan de volgende vergelijkingen opstellen:

    $$\large{f(x) = 0}$$

    $$\large{\left( 4x - 7 \right)^3 - 10x + 18 = 0}$$

    In de vraag staat geen algebraÃ¯sch of exact, dus we mogen onze grafische rekenmachine gebruiken.

    We voeren in:

    $$\large{\left\{ \begin{array}{ l l } y_1 = \left( 4x - 7 \right)^3 - 10x + 18  \\ y_2 = 0 \end{array} \right.}$$

    De optie intersect geeft:

    $$\large{\left\{ \begin{array}{ l l l } x_1 \approx 1.33175  \\ x_2 \approx 1.80084 \\ x_3 \approx 2.1174 \end{array} \right.}$$

    De buitenste twee snijpunten zijn dus $x_1 \approx 1.33175$ en $x_3 \approx 2.1174$. Dit zijn dus ook onze grenzen. 
    
    Hiermee kunnen we nu de integraal opstellen:

    $$\large{V = \int_{1.33175}^{2.1174} \left( 4x - 7 \right)^3 - 10x + 18} \, dx$$ 

    Nu moeten we deze functie primitiveren. De eerste twee termen zijn van de vorm $f(x) = ax^n$. Om de primitieve te bepalen van deze vorm, moeten we de macht $+1$ doen en $1$ gedeeld door deze nieuwe macht ervoor doen. De laatste term is gewoon een constante (getal zonder $x$), dus daar plakken we gewoon een $x$ aan vast:

    $$\large{\widetilde{V} = \left[ \dfrac{1}{4} \left( 4x - 7 \right)^4 - \dfrac{1}{2} \cdot 10x^2 + 18x \right]_{1.33175}^{2.1174}}$$ 

    Maar als we de eerste term zouden afleiden, zouden we door de productregel een extra factor $4$ ervoor krijgen. Omdat we die factor niet willen hebben, moeten we bij de primitieve deze weg compenseren door een extra factor $\frac{1}{4}$ toe te voegen:

    $$\large{V = \left[ \dfrac{1}{4} \cdot \dfrac{1}{4} \left( 4x - 7 \right)^4 - \dfrac{1}{2} \cdot 10x^2 + 18x \right]_{1.33175}^{2.1174}}$$ 

    Dit kunnen we nog iets versimpelen:

    $$\large{V = \left[ \dfrac{1}{16} \left( 4x + 7 \right)^4 - 5x^2 + 18x \right]_{1.33175}^{2.1174}}$$

    Nu moeten we de grenzen invullen en min elkaar doen:

    $$\large{V = \dfrac{1}{16} \left( 4 \cdot 2.1174 - 7 \right)^4 - 5 \cdot 2.1174^2 + 18 \cdot 2.1174 - \left( \dfrac{1}{16} \left( 4 \cdot 1.33175 - 7 \right)^4 - 5 \cdot 1.33175^2 + 18 \cdot 1.33175 \right)}$$

    En als we dit uitrekenen met een rekenmachine, dan vinden we:

    $$\large{V = 0.3944768187654191...}$$

    We moesten dit op twee decimalen nauwkeurig schrijven, dus ons eindantwoord wordt:

    !!! quote ""
        $$\large{V \approx 0.39}$$



## **Oppervlakte tussen twee grafieken**



## **Inhoud Bepalen**

